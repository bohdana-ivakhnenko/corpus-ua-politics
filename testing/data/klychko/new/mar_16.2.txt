https://www.facebook.com/watch/?v=1352184108556682

Друзі! Дорогі кияни!
Київ продовжує оборонятися і зазнавати атак ворога.
Вранці, як ви знаєте, ракета потрапила в багатоповерховий будинок у Шевченківському районі.
Рятувальники вже розібрали завали на пошкоджених верхніх поверхах будинку.
Загиблих, слава Богу, немає. Двох постраждалих госпіталізували. 37 мешканців евакуювали.
Ще раз закликаю киян не нехтувати сигналами тривоги. І перебувати при оголошенні тривоги в безпечних місцях – в укриттях.
Нагадаю, комендантська година в столиці триває від учора і завершиться завтра, о 7 годині ранку. І завтра відкриються магазини, аптеки, заправки, підприємства. Працюватиме в обмеженому режимі громадський транспорт.
Працюють системи життєзабезпечення міста, підприємства критичної інфраструктури, комунальні служби столиці.
Продовжує працювати Гуманітарний штаб столиці. Допомога Києву надходить. Місто накопичує резерви харчів, ліків і товарів першої необхідності.
Разом вистоїмо! Слава Україні!