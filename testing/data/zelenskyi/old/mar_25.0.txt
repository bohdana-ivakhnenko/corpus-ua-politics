https://www.facebook.com/zelenskiy.official/posts/pfbid02DnrhxAS7Q8X3ryroviQUTG5E8PfZqGTjQhyZBkGXmZqrYTMeCKf5SHpnfeN4rQQGl?__cft__[0]=AZU5w-b1bbT_SOhakrSPuOKY3wOxb38hOpbCDGIqzBvWocz45lZtpaQyKYabpROWtEADZeZl1MfszU0hm58o-GouNd-v8q6L6Ox-WHtK-ukCkWhRfrJbYjjIAgKpkEqIqAaS7bAbwJOkqghAQK-pEh_kbqC69QUKgdlxgwZ2WwKbWUQxIk6puC5ALBBMcNTbatE&__tn__=%2CO%2CP-R

СБУ закриває найширше поле дій і реагує на загрози по всій країні: у мирних містах, на передовій, на окупованих територіях. Це – щоденна важка та масштабна робота. Затримання терористів і запобігання терактам, протидія інформаційним загрозам та іноземним агентам, ліквідація потужних злочинних угруповань та податкових «скруток» на мільярди гривень. Це – лише окремі пункти із послужного списку працівників Служби безпеки України, яка сьогодні відзначає 29 років від початку своєї діяльності.
Я впевнений, що завдяки своїм принципам СБУ працює не для красивої статистики і не для власної слави, а заради слави України. Однак серед перемог, на яких я хочу наголосити, є й ті, де працівники спецслужби несправедливо могли залишитися для громадян «поза кадром». 
Хочу відзначити високу заслугу Служби безпеки України у зборі та підготовці матеріалів для останніх рішень РНБО. Без роботи СБУ довгоочікуване для українців відновлення справедливості було б неможливим.
Захист державності, конституційного ладу та територіальної цілісності. Боротьба з тероризмом в усіх проявах. Реформа та перетворення СБУ відповідно до моделі найкращих світових спецслужб. Підготовка до деокупації Донбасу. Це – стратегічні завдання, які залишаються актуальними для СБУ.
Сьогодні бажаю всім працівникам Служби безпеки України здоров’я та сил, щоб ви й надалі справно виконували свою роботу. З честю, відвагою та на благо нашої держави.