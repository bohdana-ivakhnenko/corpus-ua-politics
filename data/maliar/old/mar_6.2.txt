https://m.facebook.com/story.php?story_fbid=pfbid02oqA3zHcWwjexWa6ozb9Y8ze2z7sZVYA8AWaysGJVDM6QQ59NfyDup5DUo5aZWRj6l&id=100004471542280

Вчора в Києві затримали чоловіка, який у під’їзді будинку вчинив відносно школярки розпусні дії.
Зараз проаналізую деталі ситуації і ви багато чого зрозумієте.
Чоловік стежив за дівчинкою і свідомо рухався за нею. Це було вдень. 
Чи можна на цьому етапі  розпізнати зловмисника і запобігти    злочину? Ні. Він ніяк не вирізняється серед інших людей і не робить на вулиці нічого такого, щоб звернуло на себе увагу перехожих. Від майбутньої жертви він знаходиться на безпечній дистанції, тобто не в притул до неї. Тому перехожим якось передбачити події складно. 
У момент, коли дитина зайшла у під’їзд, до неї підійшов чоловік і почав чіплятися. Дівчинка змогла вирватися, побігла в свою квартиру і відразу ж розповіла все батьку. 
Ось тут вже два цікавих моменти. Перше - вчіть дитину не заходити в під"їзд з незнайомцями і не сідати з ними в ліфт. Власне, і дорослим жінкам теж варто дотримуватись цього правила, бо напади в ліфті і в під"їзді мають місце навіть у дуже пристойних житлових комплексах в центрі міста. 
Те, що дівчинка вирвалась і відразу розповіла батьку - це респект батькам. Дитина не залякана жорстким вихованням,   не сприймає дорослого як безумовний авторитет. Біжить до тата - бо тато її захисник, тобто зі своєю роллю батька справляється. Те, що тато був вдома - пощастило.  
Далі цікавіше.
Зловмисником виявився 31-річний киянин, який працював в одному з навчальних закладів столиці (кажуть в одній зі шкіл).
От це дуже  цікавий момент. Чоловіки з розладом статевої переваги, яких збуджують діти, дійсно воліють працювати у дитячих закладах.   Це ж не поодинокий випадок, а швидше типовий. 
І от стоїть питання, як  відбирати людей на роботу у дитячі заклади, щоб туди не потрапляли педофіли? 
Поки що в нас є лише механізм недопущення до роботи раніше судимих за статеві злочини проти дітей.  Адже завдяки новому закону створено реєстр таких осіб (ідея Вячеслав Аброськин <link>https://www.facebook.com/Vyacheslav.Abroskin?__cft__[0]=AZXrRfjP-brLsMi6Y1XDS6nIkxbs2YASl_hEuSouS0XzrOCpDIqpPk29c5_jJD5zbBhcDsy-hvc5C8hcPnUfGUfong3HJJfGNGaAYemvjdnFN6xzoAUykusoardD87tHavf6hymv8or89DvzFvJ1jzs1pI9RjLXVrxaTiok4cEJfZg&__tn__=-]K-R</link> , я була співавтором законопроекту). Тепер керівники дитячих закладів зможуть перевіряти кандидатів на роботу у цьому реєстрі.
А от, якщо чоловіка не притягали до  кримінальної відповідальності за статеві злочини проти дітей, тоді  - глухий кут. 
Я знаю, що у психіатрів є професійний діагностичний інструментарій, який дозволяє встановити такий потяг. Тобто, простими словами,  визначити - є сексуальне збудження на дітей чи немає. 
Елена Козерацкая <link>https://www.facebook.com/Elenko2018?__cft__[0]=AZXrRfjP-brLsMi6Y1XDS6nIkxbs2YASl_hEuSouS0XzrOCpDIqpPk29c5_jJD5zbBhcDsy-hvc5C8hcPnUfGUfong3HJJfGNGaAYemvjdnFN6xzoAUykusoardD87tHavf6hymv8or89DvzFvJ1jzs1pI9RjLXVrxaTiok4cEJfZg&__tn__=-]K-R</link> - один з найкращих вітчизняних фахівців у цій сфері. І я про це знаю від неї, бо ми працювали свого часу над нормою законопроекту про хімічну кастрацію, але ця норма не пройшла у парламенті. 
Тож, скажу як я бачу можливість не допустити на роботу в дитячі заклади педофілів та людей з іншими психічними розладами. 
Я вважаю, що для роботи з дітьми потрібно обов"язково проходити огляд у психіатра і без огляду не допускати до роботи. Це стосується всіх - і чоловіків, і жінок. Психіатрів, які будуть такі огляди здійснювати, необхідно додатково підготувати, бо діагностика педофілії в нас доволі проблематична, наскільки я розумію, не всі лікарі-психіатри компетентні у цьому питанні. 
З приводу жінок - пам"ятаєте випадок, коли в Києві вихователька дитячого садка втопила двох власних дітей? Її ж експертиза визнала неосудною. Але вона за день до цього вбивства двох дітей ще працювала з дітками в садочку. 
Щодо чоловіків - тут зрозуміло, є ризик взяти на роботу педофіла. Випереджаю питання про жіночу педофілію - вона існує, але це одиничні випадки у світі. В Україні я поки не чула про такі випадки.
І  ще, проф.огляд у психіатра працівників дитячих закладів повинен бути щорічний!