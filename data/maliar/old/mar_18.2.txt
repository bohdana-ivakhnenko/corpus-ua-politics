https://m.facebook.com/story.php?story_fbid=pfbid02dhw8eYQM6o68eMbwQNfs4GN5KjUcuHCCeqg3i6pVR6uHNmWVWsg4L9tJ5MHrM2h9l&id=100004471542280

Я не знаю, чому тему хвилі дитячих суїцидів звели лише до заголовків про групи смерті, бо річ не в них, чи  - не лише в них.
В інтернеті тисячі інших загроз, які спрямовані на сприяння чи спонукання до суїциду. Якщо раніше мисливцю за чужими життями було дуже складно знайти своїх жертв-потенційних самогубців, то інтернет скоротив і час, і дистанцію між ними - от, власне, у чому питання. А вже у якій це формі відбувається - чи група смерті, чи по імейлу, чи челендж, чи сайт знайомств - це інше питання. І якщо раніше, коли не було інтернету, контакти дитини хоч якось можна було відстежувати, то сьогодні це неможливо.  
Стаття Анна Молчанова <link>https://www.facebook.com/amolchanova?__cft__[0]=AZV-oUB8w_2fFsgSBIBVsZZ-DCuvwUcRVHnx8PtbAdPSNQsOI7mQeE82V_Y882D6fBpFyixVMVb4WYf8eP4xQpRYoizTpVGOa7BqhhrwaPVzjhpJQm1AUBEmGpeWtGCbbWIYtDZNKNgwTKOXwkovrdtPUUT-KAS8LdqP0CWsd3vmBkYDFHHxMblUsgrfNgp7S0I&__tn__=-]K-R</link> в Обозрєватєль  "Мисливці-одинаки і "заперечення" батьків: чому Україну накрила хвиля самогубств і як уберегти дітей" - як раз ширше розкриває цю проблему. Посилання на статтю у першому коментарі.
Трохи моїх цитат, але краще прочитати всю статтю, особливо вона корисна для тих,  хто виховує дітей чи онуків.
"Збільшення кількості підліткових самогубств із середини лютого (після резонансу в Боярці), на думку Ганни Маляр, сталося через вірусну інформацію.
"Суїцидна інформація – дуже вірусна, однак це не означає, що всі зараз побіжать вішатися. Проте є невеликий відсоток людей, психіка яких дуже вразлива, вони схильні до навіювання і дуже швидко реагують на те, що відбувається. І тоді стається детонація. Особливо до вірусної інформації сприйнятливі діти. Цілеспрямовано шукати, як накласти на себе руки, – занадто довгий шлях, діти рідко це роблять. Але якщо з кожної "праски" звучать всі подробиці... Наприклад: дівчатка 14 років, випили стільки-то таблеток такого-то препарату – то це готовий рецепт для незміцнілих умів. І дуже важливо щонайменше ніколи не називати назву медикаменту, який було використано під час спроби суїциду", – розповіла в коментарі OBOZREVATEL Маляр.
Кримінологиня вважає, що заборони, замовчування – теж не вихід. "Це як із тероризмом: з одного боку для когось інформація може слугувати прикладом для наслідування, з іншого – ми демократичне суспільство і повинні виробити імунітет на сприйняття тієї чи іншої інформації. Тому якщо починаємо все забороняти – це неправильно, ми виростимо безпорадне покоління. Про це треба говорити, але важливо робити це коректно, обережно", – переконана Маляр.
Діти романтизують смерть: як занурити в реальність
Дуже часто діти уявляють смерть як щось красиве і зовсім не страшне. Тому, на думку Ганни Маляр, потрібно швидко розірвати зв'язки, які сформовано у дітей казками. Це особливо важливо для того віку, коли діти тільки переходять до більш дорослої літератури, але ще дуже сприйнятливі.
"Дуже часто перед очима дітей приклад: принц поцілував принцесу в золотій труні, і та ожила. А треба пояснити, що так не вийде, що є жорстка реальність, що ти такий красивий вигляд не будеш мати. Важливо не приховувати від дітей, що таке смерть, пояснювати, що життя скінченне. Не уникати розмов про це. І пояснювати натуралістично, що після самогубства ніхто не матиме красивого вигляду. І не бачу нічого страшного, якщо розповісти, який вигляд має людина після падіння з 14-го поверху: що від голови нічого не залишиться, а родичі впізнають тільки за одягом", – поділилася кримінологиня.