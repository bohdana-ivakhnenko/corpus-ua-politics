https://m.facebook.com/story.php?story_fbid=pfbid0C8KJ9ksJUKDWynMhTeUvbcUags39J9jAontKw2zCLCJZQDCUvDYe14pWnYG1Hcfwl&id=100004471542280

Сьогодні буде в ефірі Стосується кожного о 18-00 жорстка розмова з мамою, яка викладала в соцмережах фото з сексуальним  підтекстом своєї 8-ми річної доньки. Так-так, це той випадок, коли мама зрежисувала роман 8-ми річної дівчинки та 13-літнього хлопця і намагалась таким контентом зібрати якомога більше підписників та рекламних контрактів.
Повірте, що крім фото та відео сексуального характеру за участі малолітніх дітей, в цій історії випливло ще багато чого.
В нас прийнято звертати увагу на дотримання прав дитини, якщо батьки пиячать та ведуть асоціальний спосіб життя. 
А якщо батьки не пияки, то служба у справах дітей не завітає туди, навіть якщо дитина взагалі не вчиться в школі, наприклад.
От ніхто не веде такий облік, де поділась дитина після випуску з садочку, чи відправили батьки її в школу. 
Я так і не змогла добитись у цієї мами відповіді - де ж, у якій такій дистанційній школі займається дитина. Мама повідомила, що це якась онлайн школа не з України. 
Тільки шалений розголос і скандал змусив її віддати дитину в школу. Сподіваюсь, це не був блеф і дівчинка таки буде вчитись  у школі з номером, назвою та затвердженою програмою. 
Оскільки мама не пиячить, то і спосіб життя дитини в нас не перевіряють державні органи. Тобто, якби не цей розголос, то ніхто не зацікавився тим, що дитина ймовірно працює за дорослим графіком роботи. Принаймні, це випливає з інтенсивності та професійності контенту у соцмережах. 
Ніхто не цікавився за який кошт живе ця дитина. Виявляється, мама пішла з роботи і  з її слів, абсолютно задарма вже декілька років займається просуванням  акаунтів дитини у соцмережах. Батько їм не допомагає.  Є підозра, що саме дівчинка і заробляє на їхню з мамою родиною. Стверджувати, звісно, не можна, але   служба у справах дітей повинна  цим поцікавитись  - а не лише наявністю житла та чи прибрано там. 
В цій конкретній ситуації мама так і не зрозуміла, які до неї питання, чи-то робила вигляд, що не зрозуміла, але я думаю, що ця історія повинна змінити дуже багато:
- підходи до експертизи у кримінальних провадженнях по таких справах. Я вважаю, що не обов"язково на фото дитини повинні бути оголені статеві органи чи демонструватись статевий акт, щоб визначити його як "порнографічне".  Мені не зрозумілі сумніви, щодо дитячих фото  з явним сексуальним характером в 
цьому конкретному випадку - я вважаю, що тут є ознаки і розбещення, і поширення порнографічних зображень з малолітньою особою, які треба розслідувати. 
Дико звучать аргументи мами, що це таке воно модельне мистецтво і моделінг як бізнес. 
- потрібно встановлювати законодавчі  критерії та відповідальність за експлуатацію дітей
- змінювати підходи до виявлення випадків недотримання батьками своїх обов"язків,  що має згубні наслідки для дитини.