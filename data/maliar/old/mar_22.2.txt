https://m.facebook.com/story.php?story_fbid=pfbid05757g1TiahgJWnefEb4Cmak4qwRDBLpY3MrzkUEXc2RSfcruRpRpXfff5PWKNaoKl&id=100004471542280

АПД: свіжі новини. Нарешті після виходу другої програми Стосується кожного, цього чоловіка таки взяли під варту!  Ось чому люди звертаються на телебачення.
Цей пост травмує психіку багатьом людям, тому слабодухих прохання не читати. Але, якщо я це не напишу, то:
1. дитина стане жертвою сексуального насильства (ймовірність 99,9% -питання часу);
2. станеться  самосуд - вб"ють людину (напад вже був).
На фото ви бачите молодого батька з немовлям. Цей батько зізнався у сексуальному насильстві по відношенню до двох своїх дітей. Робив він це з першого року життя  дитини.  Одна дівчинка трохи підросла і вже змогла все це розповісти, а він це не заперечує.  
Заява в поліцію направлена. Але вже кілька місяців цей чоловік вільно собі пересувається і живе, як жив. 
Трьох дітей нарешті, після втручання телебачення, вилучили, бо  діти продовжували жити з батьком-насильником.   Але батьки народили ще одну дитину - дівчинку. І ось ви бачите, як він її зараз бавить - свою потенційну жертву. Батько хворий на педофілію (це висновок лікаря-психіатра, який проводив огляд). Це означає, що він не може керувати власним статевим потягом до дітей, а отже питання часу - коли він вдасться до наступного насильства. Він небезпечний не лише для власних дітей, а, взагалі, для дітей. Люди бояться з ним проживати в одному селі. На нього вже вчиняли напад. 
Програма «Стосується кожного» <link>https://www.facebook.com/inter.sk/?__cft__[0]=AZWUXMumtBk6X36h9ZaLwjoh95TdLtBdjnc3PMek8NE7TQjRkjTwK-Fb4C-FLnJ9_IiRgvV5A0OLDmbb-YWWIVwY7n9WbNq2BxU__6ZeX2jmJJctrXLNzvyEebXDaXef-_fHPg1icHmiAJ4v2Os6LYVRknY9vAW7ZFVf3FoT4gy8QQTsy7N7a7ytMc2kKuZd0-s&__tn__=kK-R</link> вже направила десятки листів і звернень. Але цей чоловік досі на свободі, бавить свою чергову жертву.  
Я не можу тегати суд, щоб не сприймали це як тиск, але тегну Національна поліція України <link>https://www.facebook.com/UA.National.Police?__cft__[0]=AZWUXMumtBk6X36h9ZaLwjoh95TdLtBdjnc3PMek8NE7TQjRkjTwK-Fb4C-FLnJ9_IiRgvV5A0OLDmbb-YWWIVwY7n9WbNq2BxU__6ZeX2jmJJctrXLNzvyEebXDaXef-_fHPg1icHmiAJ4v2Os6LYVRknY9vAW7ZFVf3FoT4gy8QQTsy7N7a7ytMc2kKuZd0-s&__tn__=-]K-R</link> та Генеральна прокуратура України.
Ви, справді, вважаєте, що тут немає підстав для взяття особи під варту і подальшого притягнення до кримінальної відповідальності? 
Це ж очевидно, що його четверта дитина - буде наступною жертвою. А, можливо, не лише вона.
Програма Стосується кожного зібрала вже всі можливі докази і записала вже купу зізнань. Бо в цій сім"ї виросло два покоління дітей - жертв сексуального насильства. Обидва насильники їздять собі до студії, зізнаються, плачуть, просять пробачення, сидять їхні жертви - скалічені діти (двоє вже дорослі). Але нікого не притягнули до кримінальної відповідальності. 
На другому фото ви бачите вітчима, який вчиняв сексуальне насильство до трьох дітей, - двоє синів дружини від попереднього шлюбу і власну доньку. Мама зверталась до поліції, але ті нічого не довели і чоловік продовжував жити в цій родині ще 4-ри роки.  Покази жертви, підтверджені психологами, що це правда, - виявляється не доказ.  
І от, у цій родині, де вітчим  вчиняв насильство до дітей і продовжував  безкарно жити з дітьми-жертвами,  один з цих дітей тепер сам вчиняє насильство вже по відношенню до своїх дітей.  Тобто на фото ви бачити чоловіка з вусами -це перше покоління насильників, а молодий чоловік з немовлям - це його жертва, яка вже сама стала насильником.  Якщо зараз не припинити це знущання над дітьми і не ізолювати насильника, то все це пекло зайде вже на нове коло.
Найстрашніше, що жертва просила пробачення в насильника, за те, що публічно про це розказала. Уявіть собі ступінь травматизації.
Це взагалі неможливо дивитись і слухати. Але насильники на свободі, продовжують становити небезпеку для дітей, і не несуть жодної відповідальності. Саме тому я пишу цей пост. 
Скільки ще буде продовжуватись ситуація, коли крім як на телебаченні цими справами ніхто не займається???? 
Якщо у вас будуть сили дивитись два випуски програми Стосується кожного з цими зізнаннями, то посилання на них у коментарях.  Два випуски - з різницею у півтора місяці, протягом яких нічого не сталось у розслідуванні такого, щоб нарешті насильника взяли під варту.