https://m.facebook.com/story.php?story_fbid=pfbid034c26ueuLmndroRfCeEuWznq9RceaxTAtzEYE9AT4paZmfVPn74YqYWdn3yW1Zh51l&id=100004471542280

Справа може розвалитись. 
Відносно мами, яка створювала і оприлюднювала неоднозначні фото та відео своєї малолітньої доньки,  відкрито кримінальне провадження за ст. 301 ККУ  Ввезення, виготовлення, збут і розповсюдження порнографічних предметів. 
Вважаю, що це неповна кваліфікація дій, внаслідок чого вона може не витримати експертизу і справа розвалиться.  
На погляд поліції, оприлюднені фото і відео дівчинки мають ознаки продукції сексуального характеру та дитячої порнографії. Саме тому відкрито провадження по ст. 301 ККУ. Я теж вбачаю у цих фото саме такі ознаки. 
Втім, ключове значення для справи буде мати висновок експерта. А в експерта є варіанти інтерпретації цих фото, які йому дає Закон "Про захист суспільної моралі". 
Я вважаю, що у діях мами є ознаки двох, а не одного злочину - тобто є сукупність злочинів, а також ознаки адміністративного правопорушення.
Зокрема йдеться про ст. 156 ККУ Розбещення неповнолітніх.
Ця стаття Кримінального кодексу передбачає відповідальність не лише за фізичне розбещення, але й за моральне. При цьому розпусні дії можуть бути фізичними та інтелектуальними. Зокрема, фотографування дитини у сексуальних позах - це як раз - дії  інтелектуального розбещення, які тягнуть за собою моральне розбещення. 
Такі дії посягають на:
1. статеву недоторканність дитини від контактного та безконтактного розбещення;
2. належний фізичний, психічний, статевий  розвиток дитини.
Тому, кваліфікація дій мами повинна поєднувати два злочини - ст.156 ККУ Розбещення неповнолітніх та ст. 301 ККУ Ввезення, виготовлення, збут і розповсюдження порнографічних предметів.
Наразі йдеться про ознаки злочинів, а не доведені у судовому порядку злочини. 
Крім того,  у діях мами є ознаки адміністративного правопорушення ст. 184 КПАП Невиконання батьками або особами, що їх замінюють, обов'язків щодо виховання дітей. 
Нагадаю, що Сімейний кодекс встановлює наступні обов"язки батьків, які, можливо, не виконувались у даному випадку:
- Батьки зобов'язані піклуватися про здоров'я дитини, її фізичний, духовний та моральний розвиток;
- Забороняються будь-які види експлуатації батьками своєї дитини.