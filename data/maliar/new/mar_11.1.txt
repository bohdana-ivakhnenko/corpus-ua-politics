https://www.facebook.com/100004471542280/posts/pfbid031PVGD2Y5SJL9CPFqERkobHpAYLf7Znn6URnfjMWTK6jT2BD1uESthhZNuiNUN6N8l/

Друзі!
Подвійні почуття.
З одного боку - емоційні скарги  на: черги, тривалість процесу, незручності.
З іншого – все це про ситуацію, з якою зіткнулися наші територіальні центри комплектування. Колишні військкомати просто накрила хвиля бажаючих стати у стрій на захист нашої країни. 
Мотивованих, патріотичних, готових без зволікань взяти зброю до рук.
Попри нашу готовність до будь-якого розвитку подій, така війни, як зараз, потребує надзусиль  по всіх напрямах.  Мобілізація під час війни: ми на марші розгортаємо на повну свої оборонні спроможності. Деякі незручності і поточні проблеми можна і треба перетерпіти. 
Мобілізаційна інфраструктура переживає кульмінаційне навантаження.
Держава має мобілізаційний план. Цей документ з грифом «секретно». 
Сили оборони чітко розуміють кількісні і якісні потреби у комплектуванні. Робота, хоч і з певними ускладненнями, рухається за визначеним алгоритмом.
Врахуйте, що крім власне бойових підрозділів, існують частини забезпечення тощо. І для їх комплектування потрібні представники різних спеціальностей. Це відповідь на запитання: у чому необхідність мобілізації представників здавалось би зовсім «мирних» спеціальностей.
Українці, ви неймовірні!
Давайте з розумінням пройдемо і цей етап.