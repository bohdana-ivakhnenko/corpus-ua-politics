https://www.facebook.com/100004471542280/posts/pfbid02G8w1BkGtnhKNmc69hWits1ffFB6V4ogAHMrrpTKQodN1sekDGDoqmie1PiZEFMUtl/

У 2014-му Маріуполь став на шляху розповзання інфекції «русского міра». Сьогодні руZZкий мир жорстоко мститься. Ворог навмисно вбиває  незламних маріупольців, цілить у житлові квартали, промислові об’єкти, життєву інфраструктуру.
Зустрівши героїчний опір українських сил оборони, не змігши захопити місто під час наземної операції, російська федерація варварськи стирає місто з лиця землі, піддаючи його авіаударам, шматуючи системами залпового вогню і крилатими ракетами з території росії. 
Наш Маріуполь став містом-мучеником від дій російських військових злочинців. 
Українські захисники і захисниці Маріуполя мужньо стримують просування російських загарбників. 
Місто взяло на себе удар, давши можливість іншим малим і великим містам України організувати і тримати оборону. 
Героїчна сторінка під назвою «Маріупольський плацдарм» сьогодні вже вписується у світову воєнну історію.
Захисники Маріуполя - незборимі українські воїни.
Сила їх духу і готовність стояти до кінця зміцнює віру в нашу Перемогу!
РуZZких фашистів неодмінно покараємо.
Зруйновані будинки відбудуємо, знищений бізнес відродимо.
Перлина Приазов’я, наш, український Маріуполь - мужній і героїчний!