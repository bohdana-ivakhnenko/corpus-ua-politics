https://www.facebook.com/100004471542280/posts/pfbid02aMkvaxqxcxWBSctpPG3RNaUCph6hhjLNM3QkVw8Nvo97Wi964sUcqHRC8csKGQUTl/

Інтернаціональний легіон оборони України 
Всім цікаво - що там і як. 
Але інформація про Легіон дуже чутлива, адже йдеться про безпеку. Ворог не спить. Тому, вже даруйте, але в умовах воєнного часу буде обмежено інформацію про місце дислокації, про завдання, про склад підрозділів тощо. 
У Легіона вже запрацювала прес-служба. Тож, вас будуть регулярно інформувати про новини Легіону. 
До вашої уваги відео і текст від прес-служби Легіону Антон Миронович <link>https://www.facebook.com/anton.myronovych?__cft__[0]=AZXA-_70wDBQS2lT2mSOYke-OuN8f8P49JOxtVhJsLyY0P8xY0DP4prAtJvDdwaXiwIKo43CuDRSUMqIpSwiNwmQWiithANz6hEbpJI86lpU1t4UwLbBx07KGz8ieLEvonijiGcH8ElsqCdNf6t8mxZjlc6HYRVcmcEKjBcYjvA2Eh1rHPcKEvsyhiS-netaKZI&__tn__=-]K-R</link>
Добровольці з усього світу прибувають в нашу країну, аби допомогти нашим воїнам викинути окупантів з української землі. Добровольці стають до лав Інтернаціонального легіону оборони України. Спершу вони узгоджують усі юридичні питання служби в легіоні, потім отримують усе належне екіпірування і зброю. Після цього розпочинається спеціальна підготовка та злагодження підрозділів. Про мотиви служби в легіоні, про людей, які пліч-о-пліч з українцями боронитимуть нашу землю, Європу і світ від російських нацистів, розповів один з добровольців – норвежець на ім’я Дам’єн.
– Коли ви бачите, як щодня бомби та ракети падають на українські міста, руйнуючи лікарні, школи, будинки – це важко сприйняти, це виглядає як божевілля. Ви бачите, що відбувається і  здається нічого не можете зробити. Коли розпочалося створення інтернаціонального легіону, я відразу зрозумів, що маю приєднатися до нього. Тут я і мої друзі будемо корисні для українського воєнного спротиву. Я радий, що опинився у потрібному місці в потрібний час і серед перших став до лав цього підрозділу.
– В легіоні є добровольці з багатьох держав, станом на вчора ми маємо представників 52 країн. Люди прибувають з сусідніх з Україною держав, з Польщі, країн Балтії, з далеких країв, зі Скандинавії, багато людей з Великої Британії, а також чимало американців.
– Кожний доброволець з-за кордону прибуває з єдиною метою: допомогти Україні у збройній боротьбі. Вони всі мають бажання боротися, якнайкраще допомагати українським військовим, вони хочуть бути корисними якнайшвидше. Вони роблять все, аби якнайшвидше опинитися на передовій. 
– Я бажаю українцям Перемоги. Нема ніяких інших альтернатив. Ми не можемо скласти зброю допоки окупанти не будуть викинуті з української землі. Ми продовжуватимемо боротьбу до Перемоги.