https://fb.watch/iJ_XHIG3iB/

21-й день нашого опору збройній агресії Російської Федерації.
Ми з вами вже організувались в усіх сферах, давайте ще організуємось в інформаційній.
Інформаційну зброю РФ використовує паралельно з військовим озброєнням.  Вони посилюють одна одну. 
Вони шукають шляхи і способи інформаційного впливу на нашу свідомість для чого використовують наші з вами слабкі місця. Ми емоційні і жалісливі, чутливі до тих, хто нам співчуває - на цей інформаційний гачок нас легко взяти. 
Так само є гачки і в західного сусіпльства, які використовує РФ.
Як це працює? 
Зараз багато західних компаній виводять свої потужності з РФ. Але добра частина з них стоїть перед дилемою - як залишитись в РФ, але не зіпсувати репутацію в очах шанувальників на Заході. І от для цього РФ вигідно створити видиму опозицію, рух проти Путиіна і проти війни. Бо це серйозний аргумент для виправдання західних кампаній перед їхніми західними споживачами. Вони ж, умовно кажучи, їхню продукцію постачають не лише росіянам, які підтримують війну, але й великій частині притомних людей, які проти Путіна. І їх неможна залишати без їхньої продукції. Повірте, що західне суспільство це виправдання сприйме.
Що стосується України, то в нашому інфопросторі  російську опозицію  і російських противникі війни РФ використовує для розколу нашої єдності. 
Бо зруйнувати наші будинки не означає зруйнувати нашу єдність і наші переконання. Тому окрім фізичного руйнування наших міст і сіл, вони намагаються зруйнувати нашу єдність. 
Чим більше довіри в нас буде до їхньої опозиції і противників війни,  тим більше РФ їх використає проти нас. І в дуже важливий момент, коли нам потрібно буде займати єдину жорстку позицію проти РФ, виявиться, що частина нашого суспільства не зможе це зробити, бо в РФ є і притомні люди, які проти війни. От це, власне і є мета російських інформаційних спецоперацій під час війни - розділилити нас за різними світоглядними позиціями.
Тому, в нашому інформаційному просторі, поки йде війна, не повинно бути їхніх експертів, політиків, колишніх політиків, опозиціонерів, бізнесменів, щиро співчуваючих - бо їх всіх використає РФ проти нас  - або прямо, або "втемну". 
Не читайте їхні пости, статті  і не обговорюйте їх, не треба їх ні в чому переконувати або дякувати за підтримку - вони всі інформаційна зброя своєї країни (незалежно від того, знають вони про це чи ні).
Залиште їхнє інформаційне поле нашим професіоналам. 
Наші інформаційні війська, повірте, дуже потужні.