https://fb.watch/iJXRL-W2Ne/

14-й день героїчного опору українського народу російській навалі. Яка, власне, триває сотні років і в нас нарешті є історичний шанс поставити на цьому крапку.
Від сьогодні ми ще на один день ближче до перемоги!
Ворог сповільнює темпи просування вглиб нашої території, але не відмовився від наступального задуму.
Тому, не розслабляємось.
Наша задача - дотиснути ворога і бути потужним тилом нашої армії.
Багатьох з вас цікавить як потрапляє інформація в Генеральний штаб і як приймаються рішення.
Можете бути спокійними і впевненими у тому, що інформація надходить в Генштаб вчасно і в повному обсязі. 24//7 щосекундно надходить інформація з усіх можливих джерел - відкритих та закритих, розвіддані, знята технічним способом та за допомогою сучасних програм. Є штат військових професіоналів, які перевіряють, обробляють, аналізують і миттєво передають інформацію для прийняття рішень. 
Інформація  про пересування військ ворога або дислокацію підрозділів ворога, яку ви викладаєте в соцмережах або передаєте у ЗМІ, - також обробляється. 
Тому вся ця інформація у перевіреному та опрацьованому виді доходить до адресата.
Як приймаються рішення? На базі комплексного аналізу ситуації по всій державі, аналізу загального задуму ворога, загального планування оборони по всій лінії фронту та загальних спроможностей ЗСУ. 
Тобто інформація в окремому районі чи місті не дасть вам уяви про комплексну ситуацію по державі. 
Можете бути впевненими, що військово-політичне керівництво держави вчасно отримує  весь спектр інформації по ситуації на фронті і має змогу оперативно приймати рішення.