https://www.facebook.com/serhiyprytula/posts/pfbid0wZaL88jVwXTVajLNDBFVx4Y9D5uy5hNASdkNsMy2WgKhVHmg1xq3GskcHQ1ncaE4l?__cft__[0]=AZXBAw4SeeggZmY94ewreIT339Zn8iM1XNAhEJGxpMDHpHsleOSm6d3OmWE_JK0tbPtd1mhIDh1tz4tXShkKTTaL2zQRVp94phKMgOT0TMWiuXwhwNAE1s6LsIJnvO2SrYY0kXnLe4DTaHM-mwyQWU_rSLwugLQzXztCWrw8j4hN-Q&__tn__=%2CO%2CP-R

Останнім часом в інформаційному середовищі з'явилось багато повідомлень, які стосуються внутрішнього життя партії Голос.
Хотів би прояснити кілька ключових моментів.
Категорично не погоджуюсь із формулюваннями на кшталт «розкол у партії» і т.п. Ні в партії, ні в фракції немає якихось істотних світоглядних розбіжностей між собою. Все набагато простіше. У великої кількості партійців та депутатів парламентської фракції є ряд ґрунтовних претензій до керівництва партії.
Мені вкрай прикро, що ці непорозуміння вийшли в публічну площину.
Проте, я з великою радістю останніх кілька днів спостерігаю за заявами від депутатів парламентської фракції, Київради, депутатів міських рад та ОТГ та наших регіональних осередків від Дружківки до Чернівців, від Вінниці до Херсона, від Дніпра до Тернополя, у яких вони вимагають Політради скликати позачерговий партійний з'їзд для того, щоб на ньому розв'язати усі проблемні питання. І це єдине та найкраще, що можна зробити сьогодні для того, щоб повернути функціонал партії та фракції у парламенті у корисне русло.
Для мене вкрай важливим є збереження активної, фахової та проукраїнської фракції у парламенті.
Зрештою цього хочуть сотні тисяч виборців Голосу по всій Україні.
Вважаю за необхідне членам політради почути та виконати вимогу своїх однопартійців.
Зрештою вони вам делегували такі вагомі повноваження, для того, щоб ви чули усіх партійців, а не слухали одну людину.
Прошу повідомити про дату позачергового з'їзду та забезпечити представництво делегатів від регіонів пропорційно до кількості депутатів Голосу у місцевих радах регіону.