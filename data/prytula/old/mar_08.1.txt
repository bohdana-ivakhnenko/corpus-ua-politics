https://www.facebook.com/serhiyprytula/posts/pfbid031d2kYdQLEcfmXFPFcndQRrEP8K5YAaQCZTNEJbtAg8nhrCEvfSeKW2WgDnSzbefvl?__cft__[0]=AZUfaWI-RURF1gw2Rb1tWTfv2E2KM3xtMk4NC8hOyPQqa63nxOuEmjYm64wpE9q1MF21gRykJ5Ic57hIJT8VdRuG3_PIWtPiQr2ilsmCueTyhfh1OkID1Ua0nlSmFclgklAtvr_Ccg6gtYaXWDJuv7CEuz8IXkXvPYBniQUUvS9ylTC44YqlvuNd90jOynRuFV8&__tn__=%2CO%2CP-R

Може хто не в курсі, але я парубок достатньо консервативний: ходжу у один і той самий магазин, на один і той самий ринок, як дружина купить якісь файні джинси, то поки до дір не заношу - не знімаю.
Але найбільше ця відданість чомусь постійному,  виявляється у подорожах. В якому б напрямку я не рухався Україною, у мене завжди одні і ті ж «чек-поінти» на маршруті для кави чи заправки:
кава в «Саломандрах» по житомирській трасі чи у придорожному «ларьочку» біля Ізюму. Заправка за житомирською об‘їзною чи під Харковом. Зупинка в Стрию чи у Вознесенську, Умані чи Сарнах.
Одна з таких точок - на в‘їзді у Бориспіль. Там завжди піт-стоп для ранкової кави і заправки. А поки одне і друге, то й пару слів з операторами АЗС перекинутись!
Зазвичай, зупинявся там у 2-х випадках: або виїзд у зону АТО/ООС, або гастролі з «вар‘ятами».
Але, позаяк, з «вар‘ятами» востаннє я на сцену виходив 10 березня минулого року, то і на цій заправці за останній рік я був лише триччі, під час подорожей до наших захисників.
І от заходиш ти на заправку, кажеш: «95-ий до повного, будь ласка».
А тобі у відповідь: «щось вас давно у нас не було, пане Сергію! А ходіть-но я вам щось дам»!
І дає тобі пані Людмила пакунок і бажає щасливої допоги. І грошей не бере. Презент, бо дуже рада бачити!
І їдеш ти далі з напарником, шкірячись на усі 32, бо справа ж не у круасанах, а у тому, що ситуативний промінчик тепла, зігріватиме тебе найближчих 1,5-2 тис кілометрів!
Перший раз за багато років не мене, а я попросив дозволу зробити селфі!
В особі пані Людмили хочу подякувати усім жінкам, які вміють поділитися щирим теплом і турботою! 
Будьте нам здорові і завжди усміхнені!!!
P.S. І смачно нам було не тому, що «задурно», а тому, що «з любов‘ю»!!!