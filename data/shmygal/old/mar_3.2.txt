https://www.facebook.com/dshmyhal/posts/pfbid02j82JTtJNmniXzUUCCwC9wN2aqahBqiVZvfTXLPK4QYWQ2sDQmLSHbLR8FnVrQb8Tl?__cft__[0]=AZUcw60F_BRko1JZsOL7z5ioKdxWpt-MpjdQabDgHP_217b0ccW-CKvBssdcF2Eu9mpx5kRQCdeIhKNekpqQFCRw712ychNjk87_MCbHCp8V2302VnfOJvi1rChc2ZgenE7jyIAInjajIZ1UIwPcmQ15xO0Aa7p3ejRaDJ89vpmssS4-DKvQQeshUMcIPPHxbAU&__tn__=%2CO%2CP-R


Сьогоднішнє засідання Кабінету Міністрів було присвячене першому року діяльності Уряду. Ще рік тому всьому світу було важко уявити, які виклики чекають всіх попереду. Пандемію та економічну кризу, за оцінками інвестиційних компаній, Україна пройшла чи не найм’якше серед європейських держав.
Під час засідання презентував детальну хронологію з важливих рішень і знакових досягнень, які вдалося реалізувати Уряду за рік своєї діяльності. Представлю 10 ключових із них:
☑️ Протидія пандемії. Завдяки вчасному запровадженню карантину в березні вдалося уникнути «італійського сценарію». На сьогодні в Україні 66 тисяч ліжкомісць, з них майже 60 тисяч — із підведеним киснем. Маємо один із найнижчих рівнів смертності в Європі від COVID-19. За рік практично з нуля відновили протиепідемічну систему.
☑️ Зміцнення спроможності медичної системи. Протягом року ми закупили 416 машин швидкої допомоги. На 70% збільшено фінансування лікування та діагностики онкозахворювань, зокрема для дітей. Запровадили електронний рецепт і збільшили пакети НСЗУ, за якими відбувається фінансування щодо лікування інсульту та інфаркту.
☑️ Перезапуск програми «5-7-9». Оновлена програма демонструє ефективність: на сьогодні вже видано позик на 22,7 млрд грн. Крім того, була запущена програма державних портфельних гарантій.
☑️ Завершення першого етапу реформи децентралізації. Старий радянський адміністративно-територіальний устрій замінили на новий, що відповідає сучасним соціальним потребам українців.
☑️ Ефективне виконання програми Президента «Велике будівництво». За 2020 рік було збудовано та реконструйовано 100 садочків, 114 шкіл, 101 спортивний об'єкт. Відремонтовано та збудовано за минулий рік 6,5 тисяч кілометрів доріг. За оцінками НБУ, ефект від інвестицій в інфраструктуру склав 1,5% ВВП.
☑️ Підвищення соціальних стандартів. Протягом року Уряд двічі підвищив мінімальну заробітну плату. З 1 січня вона становить 6 тисяч гривень. Зросли зарплати в медиків та вчителів. Погашена заборгованість по зарплатах шахтарів. Двічі проведена індексація пенсій, запущені додаткові програми підтримки пенсіонерів. Також ми спростили процедури отримання субсидій — тепер подати заявку можна онлайн. 
☑️ Посилення обороноздатності. Вперше за роки незалежності для армії буде замовлено три літаки АН у ДП «Антонов». Вперше в історії України укладено прямі контракти щодо імпорту озброєнь (безпілотники, боєприпаси), а також розпочато закупівлю озброєння за стандартами НАТО.
☑️ Зміцнення міжнародної підтримки України. НАТО надав Україні статус Партнера з розширеними можливостями. Спільно з Польщею та Литвою засновано ініціативу «Люблінський трикутник». Залучили широку міжнародну підтримку до проєкту Президента «Кримська платформа». Попри жорсткі обмеження в Європі, ЄС погодився прийняти Україну в Брюсселі. Ми спільно провели успішну Раду асоціації Україна-ЄС та запустили процес перегляду Угоди про асоціацію.
☑️ Запровадження вебпорталу Дія та випуск застосунку Дія 2.0. Завдяки цьому українці мають на сьогодні доступ до 50 електронних послуг. Зокрема, онлайн можна оформити допомогу по безробіттю чи при народженні дитини, отримати необхідну довідку або ж оформити ФОП.
☑️ Запуск іпотеки під 7%. У 2021 році приблизно 5 тисяч родин зможуть скористатися програмою «Доступне житло». Крім того, ведемо підготовку до запуску фінансового лізингу під 5%.