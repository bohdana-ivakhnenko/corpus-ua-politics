https://www.facebook.com/dshmyhal/posts/pfbid0BMDJVHoUtoypPojfRCBCRrrGYiJ3QQDhe7o3KTjNCEKkBHPo8E3xx1gzBpef4tRSl?__cft__[0]=AZW4es3r2oN32p0g0FZaBbyn6AC6ShaVCfcsXRzU_SPZ-wkPv96lT8DX8LT1Ucl1nz3AojC9vNLCYLT9h77Pm2FeuhJycMZ0Q21t4ZIIyil7KoxPV1DA5ojdK2FIrbZrR-TpzmAS6TtN64xcvjPA4te31w9tWq0xNM4IpIAVtF4XP4_dBBuDNrz4H7ukThCynls&__tn__=%2CO%2CP-R


Відсьогодні українці зможуть записатися на безкоштовну вакцинацію від COVID-19 онлайн. 
Мінцифри спільно з МОЗ напрацювало відповідний інструмент — Електронний список очікування на вакцинацію. Такий цифровий продукт буде не лише зручним для громадян, а й дозволить ефективно організовувати сам процес вакцинальної кампанії. 
База надісланих заявок дасть можливість чітко організувати логістику та в максимально стислі строки забезпечити людей безпечними вакцинами. Кожен охочий може потрапити до списку очікування на вакцинацію за допомогою застосунку чи порталу Дія або за допомогою національного контакт-центру МОЗ (0 800 60 20 19).
Заповнити заявку можна менш ніж за 5 хвилин. Після цього українці отримуватимуть запрошення до пунктів щеплення відповідно до затвердженої Міністерством охорони здоров'я Дорожньої карти з вакцинації.