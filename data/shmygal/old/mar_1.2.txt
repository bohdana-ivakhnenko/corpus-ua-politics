https://www.facebook.com/dshmyhal/posts/pfbid0Tbuzrig4af4eNKMQNMArmZCPRc4PV9UbnNCyc5waUf5F5dJyW9eSy4ifYw9g6w65l?__cft__[0]=AZXDT2OcYUNDKIPSBNIHa0eueMfFotTy--FNIlSaRNYj4jL1gE7VrIlX1NoLDAivqjXkYM2Cmnx8TjQXPs9bVogKX8vA17u9-whBMUyMQTwkDhW6zNUe8MwUBi0XxrrXp2XmodAqqp4dQA9rCEMfmc54SYwicTP_ra3-S3osbcMLkA6FZvqnhnz9CYtVHAjHXx1LxfUd7-3VzCewvr7MVdLL&__tn__=%2CO%2CP-R


Доступна іпотека для українців стає реальністю. Сьогодні дві українські родини підписали перші договори в межах програми Президента України «Доступна іпотека». Тепер вони зможуть отримати власне житло не через десять чи п’ятнадцять років, а вже найближчим часом. 
До кінця року ми розраховуємо, що ще приблизно 5 тисяч сімей скористаються програмою. Вперше за багато років українці матимуть можливість придбати житло за вигідними умовами, а економіка країни отримає додатковий імпульс для розвитку і зростання. 
За ініціативи Володимира Зеленського реалізація проєкту відбулася надзвичайно швидкими темпами. Велика вдячність команді Міністерства фінансів, Міністерства економіки, Фонду розвитку підприємництва, Офісу Президента, банківському середовищу. 
За умовами програми, об’єктом іпотеки може бути як квартира, так і приватний будинок. Іпотечна ставка – 7%. Кредит надається на строк до 20 років. Максимальна вартість об’єкта – 2,5 млн грн, а сума іпотеки – 2 млн грн. Список банків-учасників програми можна знайти на сайті Фонду розвитку підприємництва.