https://www.facebook.com/dshmyhal/posts/pfbid033wFU1hyMCh4mXZHXHDdPdVSme8WPrQYuwizG818dkhDARAHfaQMSyNyu2rKpzYo9l?__cft__[0]=AZUMtxN5BSFR-XURCYXuJ_rD03ZAuhUEfNETtjjxXYhNEMFULRAzJBkJHGPUJJQRQ5S7o_AsAppa7dECtmAPfXtNBuqWqQcCqfr-3zUDx4qoHFooEjsbO-ghjqDPwkkczcltKy1kTDVGk-7pUuB9uERUZytZPmNpOn2KByi87jESyzgsiI4Mh-C0yJTj8GGN4QA&__tn__=%2CO%2CP-R


Цього року спільно з Німеччиною ми плануємо розпочати щонайменше два пілотних проєкти зі справедливої трансформації вугільних регіонів. Адже успішний німецький досвід перетворення мономіст на потужні, економічно розвинені індустріальні центри сприятиме реалізації Європейського зеленого курсу в Україні. Подякував сьогодні особисто Міністру економіки й енергетики ФРН Петеру Альтмайєру за високий рівень нашої співпраці в межах нового енергетичного партнерства.
Україна має намір наблизитися до кліматичної нейтральності та підвищити енергоефективність. Вже зараз ми здійснюємо кроки до енергонезалежності економіки, зменшення обсягу викидів парникових газів, поступової відмови від викопного палива та зниження вуглецеємності. Переконаний, тісна співпраця та безпосередня підтримка Німеччини в цьому напрямку допоможе Україні досягти поставлених цілей.
Домовилися цьогоріч обговорити співпрацю у сфері енергетики на спільній конференції в Києві.