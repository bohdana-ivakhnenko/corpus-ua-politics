https://www.facebook.com/dshmyhal/posts/pfbid0UdYTsNm1UF22NBy3eS8XPK84ZjPhCZP1wYGUquKGZ4FHz4FV5thiUdtNGRkruFoxl?__cft__[0]=AZXQ80JbvErO_KUeHNksg_lvCvhPXT2T5e9-c1y57OaX8cj2BnRPvebysZ-IE9dnhIu9QbE33ULr-CO3MvxJRRfjw_5X_ip-VyzamBhc32Au2qD1E0-ndLeMjP3Kvr5a00dLwjNHV-nPyVIiFyFXTo9b0-2XHe-tHqNDJAqv866HQg&__tn__=%2CO%2CP-R


Першому концесійному автобану в Україні бути!
За 30 років незалежності не було збудовано жодного автобану європейського рівня. І це один із багатьох економічних злочинів проти нашої держави та всіх українців. Завдяки програмі Володимира Зеленського «Велике будівництво» наша країна нарешті отримає якісно нову європейську інфраструктуру.
Сьогодні Укравтодор підписав меморандум, який стане першим кроком до будівництва дороги Краковець-Броди-Рівне. Вже за кілька років можна буде дістатися з Києва до Львова, або до країн Європейського Союзу сучасним автобаном європейського рівня.
Дорога буде збудована в межах державно-приватного партнерства після відкритого конкурсу. Вже цього року Укравтодор проведе міжнародний тендер для будівництва ділянки Північного обходу м. Львів. Для того, аби все було прозоро, тендер відбудеться відповідно до правил і принципів МФО в межах співробітництва з Європейським банком реконструкції та розвитку і Європейським інвестиційним банком.
Дорога Краковець-Броди-Рівне — це один із перших концесійних автобанів, які будуть побудовані в найближчі роки.
