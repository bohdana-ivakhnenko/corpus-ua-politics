https://www.facebook.com/dshmyhal/posts/pfbid02c61nJicNP91iuL5LpmMk7JckBpSxqXsYVZo9DHEXA4t9caHY8XpLzkiGRXukFt8yl?__cft__[0]=AZUh3JAYLxqzkUjAhauKuN6ziaGDjMc3-wJwYREqcRkcQM3LlaAkpOLOJ39jl-nq07l7bFymcPkZV-ITIugfRK2oPtlZHf_B6VPNzl3QRH-K9YZZmg9I0tpzo1i5c7wnfHRrzauV2tB7Yv00-bROobPzwPUomhNc8PPpIgQaxbIfrRDj6VhavQ0ghPkQdc7TAmM&__tn__=%2CO%2CP-R


Поглиблення співпраці в межах Східного партнерства та зміцнення оборонного флангу Європи обговорив із Федеральним президентом Німеччини Франком-Вальтером Штайнмаєром.
Україна розраховує, що для асоційованих держав-партнерів буде запропонована глибша інтеграція до європейських ринків. Для цього ми разом із Грузією та Молдовою виступаємо зі спільною ініціативою щодо започаткування в межах Східного партнерства формату посилених діалогів. 
У розмові з паном Штайнмаєром відзначив, що для України цікаве поглиблення співпраці в таких сферах як енергетична безпека, Європейський зелений курс, діджиталізація та охорона здоров’я.
Окремо обговорили посилення безпекового виміру співробітництва в межах Східного партнерства на фоні триваючої російської агресії. Наголосив, що безпека України — це також безпека всього Європейського Союзу. Тож ми сподіваємося на активну взаємодію з Німеччиною в протидії гібридним загрозам з боку РФ та на підтримку в отриманні Україною Плану дій щодо членства в НАТО.