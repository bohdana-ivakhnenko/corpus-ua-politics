https://www.facebook.com/dshmyhal/posts/pfbid02c3inhhQCj2TMkFPSp46Dc4u8xbKRfcGDp168R9TAXwcy7mpRp2JgTdJnmeMFKSg1l?__cft__[0]=AZVREOjtUiVUxL-LrYN5mKHxdjMS-BdgGGZ0u6mg92ffS3SjwAMBJjHvT4ptGInYx7y-3XJfAryFON_UBt3ts6nk5Dcqe0TSjcRRWBDKMQm7Lb9suXfw3Xi3AefSs0vCjb7OfObRHwgJgOVd8LhTL3Jumh0W31JIe9ci0hKh28X20LGqIRzAUGrYYa4OuVW86UY&__tn__=%2CO%2CP-R


Посилюємо партнерство між Україною та федеральною землею Північний Рейн-Вестфалія. Більшість німецьких інвесторів із суттєвим обсягом капіталовкладень в нашу економіку походить саме з цього регіону. Тому було приємно під час робочого візиту зустрітися з Прем’єр-міністром землі Північний Рейн-Вестфалія та головою Християнсько-демократичного союзу Арміном Лашетом.
Запропонував пану Лашету відкрити бюро землі Північний Рейн-Вестфалія в Україні. Однією з головних функцій представництва могло б стати поширення всебічної інформації серед промисловців та підприємців федеральної землі про можливості започаткування співпраці з українськими партнерами. Ідеться про поглиблення не лише бізнесових контактів, а й інтенсифікації співпраці в освітній, туристичній, культурній та інших сферах. Це б зміцнило наше міжрегіональне співробітництво та стало б додатковим поштовхом для використання потенціалу наших відносин.