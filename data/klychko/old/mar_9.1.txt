https://www.facebook.com/Vitaliy.Klychko/posts/pfbid0fdYsxJUnN5ywSZw24QwsieW48Yn5nbttgTxm9jLW4swWCn5zmJSqUQ7HPtLYgcRol

Друзі! Сьогодні, в День народження великого Кобзаря, відбулася символічна подія. У Флоренції (місті-побратимі Києва) ми відкрили пам‘ятник видатному українському поету  Тарасу Шевченку.
Я вдячний нашим італійським друзям і особисто меру Флоренції Даріо Нарделлі, за те, що ми нарешті, втілили цей проект, над яким разом працювали кілька років.
І тепер туристи з усіх куточків світу, що після пандемії продовжать відвідувати Флоренцію, бачитимуть тут і частину української історії та культури.
Монумент встановлений в центрі міста, в знаковому місці - неподалік від всесвітньовідомого флорентійського кафедрального собору Santa Maria del Fiore. На площі перед однією з найбільших бібліотек міста Biblioteca delle Oblate.
Автор пам‘ятника - відомий український скульптор Олег Пінчук. Скульптура Кобзаря, що виготовлена за кошти українських меценатів,  є подарунком Флоренції від міста Києва.
Нагадаю, в 2015 році, спільними зусиллями Київської міської влади, Посольства Італії в Україні та міжпарламентської групи дружби України та Італії, в столиці України, на Володимирській гірці, відкрили пам’ятник італійському поету, що народився у Флоренції, Данте Аліг‘єрі.
Дякую за співпрацю нашим друзям! 
Тепер наші герої, які боролися за свободу наших країн, увіковічення і в Києві, і у Флоренції.