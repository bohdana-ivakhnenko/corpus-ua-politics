https://www.facebook.com/Vitaliy.Klychko/posts/pfbid034poKsYQUb8V61sGnMRsvSAcef3Lyju4SAEhCkSNaiSVEAN3PKLvwr778obH2NNcBl

⚡️⚡️⚡️Друзі! Київ ухвалив рішення розпочати весняні канікули для учнів 5-11 класів на два дні раніше – з четверга, 18 березня.
Садочки та початкова школа поки працюватимуть в звичному режимі.
Хочу наголосити, що ситуація із захворюваністю в столиці - справді складна. Сьогодні в стаціонарах медзакладів міста - понад 3500 госпіталізованих пацієнтів. Хворих та з підозрою на коронавірус. Із них 71% людей – в тяжкому стані. Це найскладніша ситуація для медиків Києва від початку пандемії.
З такими темпами розповсюдження вірусу і кількістю госпіталізацій за добу, вже за кілька днів місць у лікарнях не буде…
До того ж, досі, попри обіцянки уряду, для киян так і не надали ліжка в закладах Національної академії наук, МОЗу та відомчих лікарнях. А це загалом – більше 11 тисяч ліжок.
❗️Столична влада вимагає повернення органам місцевої влади повноважень самостійно ухвалювати рішення про встановлення обмежувальних заходів. Оскільки з 17 лютого цього року міста не мають права посилювати карантинні обмеження на своїх територіях.
І звертаємось до уряду розширити перелік протиепідемічних обмежень, що діють у помаранчевій зоні. Тобто, зробити те, що сьогодні виключно в компетенції уряду.
Також звертаюся до МВС, МОЗ, Мінінфраструктури і Держпродспоживслужби посилити контроль за дотриманням встановлених протиепідемічних заходів. Зокрема, щодо проведення масових зібрань, дотримання маскового режиму, роботи торгових, розважальних закладів, ресторанів та кафе, заповненості громадського транспорту, проведення спортивних змагань.
Наприклад, на четвер у столиці запланований великий футбольний матч, на який з усіх регіонів приїдуть багато глядачів – до 35 тисяч. В нинішній ситуацій це може бути другим Буковелем!