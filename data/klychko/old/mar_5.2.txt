https://www.facebook.com/watch/?v=1380848202275515

Друзі! Комунальна корпорація «Київавтодор» вже розпочала дорожній сезон. Ми ремонтуємо дороги і мости, що не бачили реконструкції по 40-50 років! За минулі роки місто відремонтувало майже 70 мостів та шляхопроводів.
Сьогодні триває масштабний ремонт на Індустріальному шляхопроводі і на вулиці Борщагівській. Я нікого не здивую сказавши, що Індустріальний міст давно потребував капітального ремонту. Цей об’єкт збудували в 1977 році і з того часу жодного разу не оновлювали.
Перший етап ремонту шляхопроводу ми плануємо завершити до кінця травня. Основні ремонтні роботи на вулиці Борщагівській - до кінця серпня.
Також місто, як і обіцяло, розпочало капітальний ремонт вулиці Милославської. Там, як і на інших об’єктах, оновлять асфальтне покриття та тротуари. Встановлять сучасне вуличне освітлення та облаштують нові комунікації.
Іще в планах на цей рік - завершення реконструкції Пейзажної алеї та проспекту Степана Бандери. Продовжать роботи і на вулиці Довбуша, на кількох ділянках Великої кільцевої. Плануємо також розпочати ремонт проспекту Героїв Сталінграда та багатьох інших об’єктів.