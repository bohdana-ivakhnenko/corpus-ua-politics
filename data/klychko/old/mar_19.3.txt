https://www.facebook.com/watch/?v=248098120360050

Друзі! Я вчора був на Подільсько-Воскресенському мостовому переході. Перевіряв, проводив там робочу нараду.
Хочу повідомити - на об’єкті, попри складну епідеміологічну ситуацію, роботи тривають. Підкреслю, коли ми говоримо про цей об’єкт, то йдеться не тільки про міст через Дніпро.
А про комплекс мостів та естакад, що сполучать Поділ, Воскресенський масив та житловий масив Троєщина. Комплекс, розрахований, зокрема, і під рух метро, тунелі та станції метрополітену.
Виконаний вже великий обсяг робіт. Ми вийшли на фінальну стадію будівництва. Наприкінці весни буде готовий заїзд на Подільсько-Воскресенський міст з Верхнього Валу. Там сьогодні вручну перекладають електричні кабелі та мережі комунікацій. Оскільки в даному місці це – практично ювелірна робота.
Триває також монтаж шумозахисних та бар’єрних огорож на об'єкті. Будівництво тунелів метрополітену та насипу під конструкції метро та дорожнє покриття на території Русанівських садів. Арочний міст через річку Дніпро вже встановили в проектне положення. Ванти натягнуті. Невдовзі розпочнуть демонтаж тимчасових опор.
Роботи тривають і на Лівому березі, де облаштовують насип. Вони були затягнуті через блокування мешканцями Русанівських садів проїзду будівельного транспорту. Зараз, аби не загострювати ситуацію, ми пішли іншим шляхом - на жаль, більш складним і затратним - шляхом. Пісок доставляють баржами, потім - тимчасовими понтонами до місця будівництва.
Затримки в графіку робіт на об'єкті були спричинені й тим, що іноземні фахівці не могли приїхати через обмеження, пов’язані з пандемією.
Сьогодні ж - роботи тривають. На ділянках об’єкту працюють близько 30 одиниць техніки та понад 100 спеціалістів. Загальна довжина усього комплексу - понад 10 кілометрів. Мостового переходу - більше семи кілометрів.
Роботи ще чимало. Але ми не зупиняємося. І робимо все, щоб відкрити автомобільний рух мостовим переходом цього року.