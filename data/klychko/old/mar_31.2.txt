https://www.facebook.com/Vitaliy.Klychko/posts/pfbid0os8GxZwE8DmiNAsViFs7Fn4PqLut3JFoLwY1HHCw9B6KTSZhPT34CkJLdzx5GKiyl

Друзі! Ми сьогодні робимо все можливе, щоб не допустити колапсу медичної системи. Тому постійно збільшуємо кількість ліжок для пацієнтів хворих на коронавірус.
На сьогодні в Києві 6169 ліжок для лікування хворих на COVID-19. Заповненість ліжок в комунальних медзакладах сьогодні – майже 80%.
Цього тижня розпочали розгортати ще 236 ліжок для прийому хворих на коронавірус. Загалом з початку нової хвилі захворювання ми підготували майже 1100 ліжок.
Приймають пацієнтів з коронавірусом у 30-ти медзакладах столиці. Зокрема, днями, нарешті, розпочали приймати і в трьох лікарнях «Укрзалізниці». Щоправда, не в тій кількості, в якій обіцяли.
Ці лікарні, нагадаю, МОЗ визначив, ще в жовтні минулого року.
Що ж до інших медзакладів – відомчих лікарень МОЗ та Національної академії медичних наук, - де є і ліжка і медперсонал, - незважаючи на наші неодноразові звернення, там досі не приймають хворих на COVID-19 киян.