https://www.facebook.com/Vitaliy.Klychko/posts/pfbid02ooCAGpE5RvLN5T7pV4mRypZncx5jaaPVdsPptiQ9cEVeHoh1PT6196KGg9pBUguRl

Друзі! Ми добилися того, щоб під заборону не потрапив громадський транспорт. Він у столиці працює – за визначеним регламентом і з дотриманням норм безпеки. З наповненістю не більше 50% місць, що передбачені технічною характеристикою транспортногот засобу. І тут би я хотів наголосити!
Громадський транспорт під час карантину працює виключно для тих пасажирів, які добираються на роботу чи в невідкладних справах. Для киян, які працюють в сферах життєзабезпечення міста!
Натовпи в транспорті – це, я вважаю, безвідповідальність тих людей, які не дотримуються рекомендацій і нехтують правилами. Які роблять вигляд, що в нас ситуація нормальна і немає ніякого вірусу.
Рішення не зупиняти громадський транспорт продиктоване необхідністю добиратися на роботу людям, які працюють на критично важливих підприємствах столиці.
Нагадаю, навіть в найскладніший період першої хвилі вірусу метро, наприклад, не закривали в тих же Мілані чи Нью-Йорку. Але в ньому їздило дуже мало пасажирів. Тільки ті, кому справді потрібно дістатися на роботу. Тому давайте свідомо ставитися до ситуації і реалій, в яких живемо вже більше року! Розуміти всі ризики власної легковажності.
Якщо ситуація не поліпшиться, і міська влада, і уряд будуть ухвалювати рішення щодо зупинки громадського транспорту в столиці. 
Але ми всі пам’ятаємо, яке обурення викликало таке рішення рік тому. Коли не працювало метро, а наземний транспорт перевозив тільки пасажирів за спецперепустками.
І також нагадаю, що, за обмеженнями «червоної» зони, установи, заклади, підприємства некритичних сфер повинні перевести співробітників на дистанційну роботу.