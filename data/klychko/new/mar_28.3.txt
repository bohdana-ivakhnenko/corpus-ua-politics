https://www.facebook.com/Vitaliy.Klychko/posts/pfbid0cFqzXtMYtScLXvCEVtCbEo8c4xU74jcisRSbjP5LKxeQv15Yc8d8hwUsLx9bQC4wl

Друзі! Сьогодні виступив онлайн на засіданні міської ради Флоренції, міста-побратима Києва.
Розповів депутатам італійського міста про реальну ситуацію і масштаб трагедії, спричиненої широкомасштабним вторгненням Росії в Україну.
Я підкреслив, що ми захищаємо наші міста, наші сім’ї і майбутнє своїх дітей. Боремося за свободу української держави, яку Росія прагне знищити.
А варварство, з яким окупанти трощать Маріуполь, Харків, Чернігів, передмістя Києва, з яким вбивають мирних українців, сучасним європейцям, думаю, сьогодні складно уявити...
Наголосив італійським колегам, що Україна сьогодні боронить не тільки свою землю і волю, а й мир і свободу в усій Європі.
Я подякував міській владі Флоренції за гуманітарну допомогу, надану Києву, за розміщення українських біженців. І закликав розірвати будь-які економічні відносини з Росією та посилювати політичний та економічний тиск на агресора.
Я також зазначив, що вірю в те, що цей жах скоро закінчиться, Україна переможе.
І ми разом з італійськими колегами будемо разом відзначати 55 років побратимства між Києвом і Флоренцією.