https://www.facebook.com/watch/?v=691202981902454

Друзі! Дорогі кияни!
Міська влада продовжує забезпечувати життєдіяльність міста. Комунальні служби працюють. Тепло, вода, світло, інтернет в столиці є. Працюють більшість аптек і продуктових магазинів.
Але столиця живе під загрозою вторгнення. Тому ми продовжуємо, разом з військовими, теробороною дбати про укріплення Києва. Забезпечуємо наших захисників їжею, спорядженням, яке надходить допомогою від друзів Києва та України.
Ми готуємося, щоб дати відсіч агресору, який рветься до серця держави.
Під Києвом тривають бої. І зараз столиця допомагає області в евакуації мешканців Гостомеля, Бучі, Ворзеля, Ірпіня. За останніх два дні вдалося вивезти тисячі людей.
Місто надає пасажирський транспорт. Київські рятувальники зустрічають людей на залізничному вокзалі. І тих, хто хоче виїхати з Києва, відправляють потягами на Західну Україну.
Дорогі українці! Сьогодні ми всі – єдині, як ніколи. У нас – один біль. За нашу державу.
І одна мета – звільнити Україну від навали орків. Відстояти своє майбутнє.
Київ серцем з мешканцями Маріуполя, Миколаєва, Харкова, Херсона, Чернігова, Житомира, інших міст і містечок України.
Разом ми сильні! Наші військові – відважні герої! Українці – вільна нація. І ми вистоїмо!
Слава Україні!