https://www.facebook.com/watch/?v=3145560669058063

Друзі! Дорогі кияни!
Хочу подякувати киянам за витримку. За дотримання правил безпеки. Навіть в період до комендантської години люди перебувають вдома або в укриттях. Це сьогодні важливо! Бо ситуація складна.
У місті, в деяких районах у двори потрапили кілька снарядів. Жертв і поранених, слава Богу, немає. - Загорілися кілька автівок. Пошкоджений приватний будинок. Постраждало приміщення одного з відділків поліції Подільськго району.
Поруч з Києвом тривали бої. – Буча, Ірпінь, Гостомель. Ворог намагається прорватися до столиці. Але українські захисники тримають оборону і зупиняють окупантів на підступах до столиці.
Ввечері в місті пролунали кілька вибухів. Один з них- за попередньою інформацією в районі залізничного вокзалу. Зараз ми з’ясовуємо деталі
Хочу ще раз зазначити: з 20:00 в столиці комендантська година. Може пересуватися тільки транспорт зі спеціальними перепустками військового коменданта Києва.
Завтра після закінчення комендантської години, з 7 години ранку, для сполучення між лівим і правим берегами для приватного і громадського транспорту будуть відкриті Північний і Дарницький мости. Через Південний міст проїзду не буде.
Зверніть на це увагу! І, якщо крайньої потреби немає, не треба виїжджати в місто приватним транспортом.
Місто продовжує збирати і розподіляти гуманітарну допомогу для тих, кому вона сьогодні гостро необхідна. Працює гуманітарний штаб міста, який вже відпрацював логістику. Та приймає допомогу і прохання про неї.
Окремо хочу подякувати волонтерам! Які сьогодні і залучають допомогу, і доставляють її тим, кому потрібно, і готують обіди для наших захисників з тероборони. Це дуже важливо!
Спасибі і бізнесу, який відгукнувся та пропонує те, що може надати і чим може допомогти!
Кияни, українці! Ви всі — патріоти своєї землі. Сердечні, чуйні і відважні!
Україна буде вільною і європейською! Ми переможемо, хоч і буде складно!