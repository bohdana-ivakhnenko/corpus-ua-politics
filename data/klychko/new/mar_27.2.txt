https://www.facebook.com/watch/?v=1695859484079177

Друзі! Дорогі кияни!
Київ продовжує оборонятися. Жити і працювати в умовах воєнного стану.
Критична інфраструктура столиці працює. Громадський транспорт, в обмеженому режимі, але їздить. Працюють комунальні служби. Відкриті більшість супермаркетів, аптек.
У Києві поступово відновлює роботу приватний бізнес. Зокрема, відчиняються знову продуктові магазини, кав»ярні, перукарні, СТО.
Що стосується житлово-комунального господарства.
Міська влада ухвалила рішення розпочати відключення житлових будинків та установ від опалення з понеділка 28 березня. Ми керуємося чинним законодавством. І, якщо протягом трьох діб середня температура повітря становить +8 градусів по Цельсію та має тенденцію до подальшого підвищення, - можемо завершувати опалювальний сезон.
Постачання тепла до будинків припинятимуть поступово. І триватиме процес, за технологією, близько тижня. - Оскільки централізована система теплопостачання столиці є дуже розгалуженою і однією з найбільших у Європі.
Також із 28 березня в столиці відновиться освітній процес – в онлайн форматі. Він буде більш адаптований до нинішніх умов. І з використанням різних освітніх платформ для учнів.
Сьогодні наше головне завдання – захистити столицю. Не пустити сюди орків, які рвуться до серця України.
Бої тривають в передмістях Києва. Наші захисники героїчно тримають оборону.
Я закликаю киян бути обережними і свідомими. – Дотримуйтесь правил комендантської години. Не нехтуйте сигналами тривоги.
Бо також важливе завдання сьогодні – щоб і в таких складних умовах воєенного стану місто жило і працювало.
Нас намагаються залякати. Не вийде! Ми не здамося!
Київ вистоїть! Україна переможе!
Слава Україні!