https://www.facebook.com/Vitaliy.Klychko/posts/pfbid02FC12oyqm1seHTc84NSSP4Tyw8NUgXaxUQJZv6gvQERAnrn6BrLC5QVbWaHESZCyrl

Друзі! Сьогодні, на запрошення німецьких партнерів, виступив онлайн перед повним зібранням міської ради Мюнхена. Міста-побратима Києва.
Наші міста давно пов‘язують тісні стосунки та активна співпраця. Підтримує Мюнхен українську столицю і в цей критичний для нашої держави час - коли Україна б’ється за свою незалежність і свободу.
Я подякував за те, що від початку березня Мюнхен уже надав Києву 15 вагонів гуманітарної допомоги.
Також зазначив, що Києву сьогодні необхідна пожежно-рятувальна техніка та обладнання, карети швидкої допомоги, засоби захисту цивільного населення - маски, протигази, медикаменти. А також - засоби захисту для медиків та рятувальників, що працюють на ліквідації наслідків обстрілів української столиці.
Наші німецькі друзі пообіцяли подальшу допомогу і підтримку. Та висловили захоплення мужністю і відвагою українців, які борються сьогодні за демократичні принципи і за своє майбутнє.
Окремо я наголосив на необхідності посилення економічного і політичного тиску на РФ. Бо Росія сьогодні загрожує безпеці всієї Європи і цивілізованого світу. Це, я думаю, вже зрозуміло всім. І світ повинен об’єднати зусилля в боротьбі з осатанілим агресором.