https://www.facebook.com/watch/?v=275048784639048

Друзі! Дорогі кияни!
Під Києвом тривають запеклі бої. З особливою люттю ворог знищує Бучу, Гостомель, Ворзель, Ірпінь. Цілеспрямовано вбиває мирних мешканців.
Загинув голова Гостомельської громади Юрій Прилипко. Коли роздавав людям хліб і ліки.
Це — мій колега, якого добре знаю по Асоціації міст, по нашій співпраці.
Світла пам‘ять Юрію Прилипку. Він до останнього подиху був з громадою. Піклувався про людей.
Українські міста героїчно бороняться. Відважно захищають нашу землю військові. Безстрашно виходять проти окупантів мирні мешканці міст.
У столиці ми сьогодні робимо все для життєзабезпечення міста. Для створення резерву продуктів, ліків, товарів першої необхідності. Розподіляємо і надаємо допомогу тим, кому вона сьогодні найбільше потрібна.
Також відправили гуманітарну допомогу в Чернігів. Намагаємося доставити в Бучу та Гостомель. Формуємо гуманітарні вантажі на деякі інші міста.
Столиця готується до оборони. Прошу всіх киян зберігати витримку. Перебувати вдома, або – за сигналу тривоги – в укриттях.
Київ стоятиме! Буде захищатися!
Разом вистоїмо! Слава Україні!