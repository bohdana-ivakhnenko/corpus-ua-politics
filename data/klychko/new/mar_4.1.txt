https://www.facebook.com/watch/?v=332218648836491

Друзі! Дорогі кияни!
Ніч у столиці минула відносно спокійно. Кілька разів працювали системи ППО.
Зараз місто живе у військовому стані. Машини їздять, працюють продуктові магазини, більшість комунальних аптек «Фармація».
І я звертаюся до власників приватних аптек: відкрийте їх, хто може! Це дуже важливо. Бо люди стоять годинами в чергах за ліками в комунальні аптеки.
Нагадаю, в столиці, для сполучення між лівим і правим берегом відкриті Північний і Дарницький мости.
Але, якщо немає крайньої потреби, утримайтеся від пересування містом. Задля власної безпеки. І не нехтуйте сигналом тривоги. Одразу спускайтеся в укриття!
Місто продовжує готуватися до оборони. На вулицях – все більше блокпостів, обмежувальних блоків, їжаків.
Лікарні міста всім необхідним забезпечені. Працюють. Лікарі перебувають на бойовому чергуванні. Пологові будинки столиці теж працюють і протягом останніх восьми днів у Києві народилися 390 малюків. 199 хлопчиків та 191 дівчинка.
А в Київському зоопарку народився лемур, якого назвали Байрактаром.
Також, нагадаю, працює гуманітарний штаб столиці, всі контакти на сайті КМДА. І для тих, хто хоче допомогти. І для людей, яким сьогодні потрібна допомога.
Зберігаємо витримку! Допомагаємо чим можемо людям, які поруч!
Тримаємо Київ! Разом вистоїмо! Слава Україні!