https://www.facebook.com/Vitaliy.Klychko/posts/pfbid02yGJT1q2uGtykVFAYWBCdHccaFhXomkoVvfovy2kJEA3yjzj6pRm87ZHVB3NyADtSl

Друзі!
Сьогодні Київрада зібралася вдруге від початку широкомасштабного вторгнення Росії до нашої держави.
Київ уже більше місяця обороняється і живе в умовах воєнного стану.
Головними питаннями сьогоднішнього засідання, в якому взяли участь 90 депутатів, стали рішення, що стимулулюватимуть роботу столичного бізнесу. Бо в умовах воєнного стану, коли така складна ситуація, економіка повинна працювати.
 • Пересувна торгівля та ресторанні майданчики: плата за договорами буде зменшена до символічної 1 гривні. Сплата пайової участі для них становитиме 50% від існуючої
 • Бізнес, що працює на комунальних площах: звільнений від сплати за оренду
 • Паркувальні майданчики: надаються пільги від міста
 • Рекламні компанії, які на рекламних площинах у місті розміщують соціальну та патріотичну рекламу: надаються пільги від міста.
Ми розраховуємо, що обсяг пільг, які надасть місто, компенсується надходженнями від ПДФО та бізнесу, що буде працювати.
Тримаємося! Тримаємо Київ!
Робимо все для захисту нашого міста та підтримки його мешканців!
Разом вистоїмо і переможемо! Слава Україні!