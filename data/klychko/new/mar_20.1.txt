https://www.facebook.com/watch/?v=272776335030365

Друзі! Дорогі кияни!
Київ продовжує жити в умовах воєнного стану та готовий оборонятися.
Щодня я об‘їжджаю блок-пости, спілкуюся з військовими, з бійцями тероборони.
Контролюю роботу гуманітарного штабу.
Всі підприємства критичної інфраструктури, системи життєзабезпечення міста працюють.
І сьогодні я особливо хочу подякувати нашим комунальникам. Які, до речі, відзначають професійне свято.
Щодня ви виходите на роботу – незважаючи на обстріли і ризик – вивозите сміття, аварійні бригади ліквідовують пошкодження мереж.
Ви прибираєте вулиці столиці. - Приємно бачити, їх навіть у такий час, доглянутими.
У киян є світло, тепло, вода.
Мешканці міста це бачать і вдячні вам! Спасибі за вашу роботу!
Також я хочу подякувати всім, хто сьогодні допомагає столиці – хто як може і кожен на своєму місці. – Волонтерам, які готують обіди для бійців тероборони та соціально-незахищених киян. Працівникам державних і приватних підприємств, які працюють у цей складний час.
Бізнесу, який підтримує місто та його мешканців. Спасибі компанії «Епіцентр», що надає велику допомогу. – І коштами, і логістикою, і людськими ресурсами, товарами першої необхідності.
Допомагають інші великі і невеликі компанії.
Дякую всім! Разом вистоїмо! Слава Україні!