https://www.facebook.com/watch/?v=354858623222846

Друзі! Дорогі кияни!
Київ продовжує укріплюватися і готуватися до оборони міста.
При цьому всі підприємства критичної інфаструктури, життєзабезпечення столиці працюють.
Працюють більшість продовольчих магазинів, аптек. Сьогодні «Київ цифровий» оновив карту аптек, в яких можна придбати інсулін.
Лікарні і пологові будинки теж працюють і приймають усіх пацієнтів, кому необхідна допомога.
Системно працює гуманітарний штаб, який створило місто. Налагоджена логістика. – Ми отримуємо допомогу – і від українського бізнесу, іноземного, гуманітарну. Від небайдужих людей. Розподіляємо її, створюємо також резерви всього необхідного.
Я дякую і волонтерам, які сьогодні допомагають. – Залучають допомогу, доставляють її. Ваша праця дуже важлива!
Я прошу всіх киян зберігати витримку. Залишатися в безпечних місцях – вдома, або в укриттях – за сигналу тривоги.
Підтримуйте близьких, сусідів, людей, які поруч.
Довіряйте тільки офіційній інформації. Зараз ворог сіятиме багато брехні, провокуючи паніку. Не піддавайтеся!
Разом вистоїмо! Слава Україні!