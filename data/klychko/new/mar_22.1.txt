https://www.facebook.com/watch/?v=635460814194136

Друзі! Триває міжнародний марафон «Єднання місцевого самоврядування світу заради добробуту людей і миру».
Сьогодні діалог відбувся між мерами кількох українських міст та представниками місцевого самоврядування європейських міст. Зокрема, Франції, Швейцарії, Австрії та Ірландії.
Сьогодні ми доносимо світові правду про те варварство і дикунство, яке чинить Росія, знищуючи Україну і українців.
Я наголосив європейським партнерам, що ми боремося сьогодні не тільки за наші міста і нашу країну. - Ми боремося за цінності і ключові принципи, які Росія розтоптує. І те, що російська армія робить сьогодні в Україні, апетити і плани Путіна, можуть не обмежитися тільки нашою державою. А й розповсюдитися на інші країни Європи. І європейці повинні це розуміти!
Тому ми говоримо про необхідність посилення економічного і політичного тиску на РФ. Про допомогу Україні – гуманітарну, озброєнням, політичну підтримку.
Агресора можна зупинити тільки спільними і сміливими зусиллями світової спільноти. Бо Росія замахнулася на весь цивілізований світ.