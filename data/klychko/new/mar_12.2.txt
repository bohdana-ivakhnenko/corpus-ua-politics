https://www.facebook.com/watch/?v=550897573402998

Друзі! Дорогі кияни!
Сьогодні відвідав Центральний залізничний вокзал столиці, звідки відправляють потягами евакуйованих мешканців Бучі, Ірпеня, Ворзеля та Гостомеля. Невеликих міст під Києвом, де сьогодні тривають бої.
Столиця допомагає Київській області вивозити мирних мешканців, надає автобуси, доправляє людей на залізничний вокзал. За останніх 3 дні потягами на Західну Україну відправили понад 10 000 врятованих від вогню окупантів людей. Сьогодні на вокзал прибув і перший автобус із жінками та дітьми з Чернігова, де ворог буквально знищує місто. А завтра чекають на евакуйованих з населених пунктів Броварського напрямку.
Я дякую столичним рятувальникам, київським транспортникам, які допомагають визволяти з облоги і обстрілів мешканців Київської області. Дякую працівникам залізниці, волонтерам та поліції.
Дякую нашим Збройним силам, які героїчно боронять нашу землю!
Дякую нашим Збройним силам, які героїчно боронять нашу землю!
Разом вистоїмо! Слава Україні!