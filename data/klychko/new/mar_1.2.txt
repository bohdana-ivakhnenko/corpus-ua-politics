https://www.facebook.com/watch/?v=482789303378402

Дорогі друзі! Кияни!
Ситуація у нас складна. Ворог – на підступах до столиці.
Наші збройні сили, бійці тероборони героїчно б’ються за нашу землю.
Ми готуємося обороняти Київ.
Зведені укріплення на в’їздах в місто. Встановлені блокпости.
Я закликаю всіх зберігати витримку. Не виходити без крайньої потреби на вулиці. За сигналу тривоги перебувати в укриттях.
Всі об‘єкти критичної інфраструктури працюють. Громадський транспорт працює в обмеженому режимі до 19:00.
З 20:00, нагадаю, комендантська година. Всі – залишаються вдома або в укриттях! По місту пересувається тільки транспорт зі спец перепустками від військового коменданта Києва! Триває комендантська година до 7 години ранку.
Ситуація -загрозлива. Ворог хоче взяти серце нашої країни. Але ми будемо битися і Київ не віддамо!
Я хочу висловити ще раз підтримку мешканцям Гостомеля, Бучі, Ворзеля, Ірпеня, Василькова – де ворог лютує і знищує все, розстрілює мирних мешканців. Хочу подякувати збройним силам, які героїчно тримають оборону, щоб російська орда не прорвалася до Києва.
Збройні сили, тероборона, небайдужі мешканці готові і будуть обороняти столицю.
Дорогі кияни, українці! Не вірте дезінформації. Її зараз багато. Не піддавайтесь паніці! Ми повинні захистити наще місто, нашу країну і наше з вами майбутнє! Майбутнє нашої держави буде тільки з сильними людьми, тільки зі справжніми патріотами! Справжними бійцями, які зараз показують свій характер!
Разом ми вистоїмо! Слава Києву! Слава Україні!