https://www.facebook.com/watch/?v=1149422565803178

Друзі! Дорогі кияни!
Ворог стягує сили все ближче до столиці. Вночі обстрілював Білу церкву, тривали бої в Бучі й Гостомелі.
Ми готуємося і будемо обороняти Київ!
Я закликаю всіх киян не втрачати витримку. Не вірити дезінформації. Ворог розповсюджує багато брехні, щоб зламати українців. Довіряйте тільки офіційним ресурсам!
Київ стоїть і стоятиме.
Ми будемо битися!
Вчора, нагадаю, ворог атакував столицю. Дві ракети влучили в телевежу. Загинули 5 мирних киян.
Я прошу всіх, з міркувань безпеки, без крайньої потреби не виходити на вулиці. За сигналу тривоги – слідувати в укриття.
Дотримуватися комендантської години. Вона, нагадаю, триває в місті з 20:00 до 7:00.
В місті встановлені блокпости і укріплення.
Зазначу, критична інфраструктура столиці працює.
Громадський транспорт працює. - Переважно, щоб перевозити працівників підприємств, що забезпечують життєдіяльність міста. Маршрути його – на сайті міської влади.
Також, нагадаю, в столиці вже працює гуманітарний штаб, який збирає допомогу для тих, кому вона сьогодні потрібна. Увесь перелік необхідно і контакти штабу – на сайті міської влади.
Також повідомлю, що Київ відправив гуманітарну допомогу в місто Буча, яке обороняється від російських військ на підступах до Києва.
Мешканцям Бучі, яке руйнує і знищує ворог, відправили медикаменти, перев'язочні матеріали, засоби гігієни і дитяче харчування.
Я дякую організації «Червоний хрест», яка доставила необхідну допомогу, що направив Київ.
І підкреслю:
Я пишаюся бути українцем! Такої згуртованості, патріотизму і відваги, яку сьогодні демонструють українці, я не бачив в жодній з країн, де я був.
Як тримаються Харків, Маріуполь, Херсон та багато інших міст та селищ України, які ворог намагається знищити вогнем і танками! Ви – герої!
Такий бойовий дух і самопожертва армії, поліції, інших силових структур, бійців тероборони та всіх українців – це наша сила! Яку не зламає ніхто!
Разом вистоїмо! Слава Україні!