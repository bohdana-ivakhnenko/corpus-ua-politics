https://www.facebook.com/watch/?v=980614669235957

Друзі! Радий був вітати в Києві французького політика, екс-міністра економіки та фінансів Франції, прихильника ліберальної економіки Алана Мадлена.
Пан Мадлен прибув в Україну, аби засвідчити підтримку боротьби нашої держави з російським агресором. Французький політик висловив повагу і захоплення героїзмом українського народу, наших захисників, волонтерів, усіх українців, які вже місяць боронять свою країну від агресора.
Алан Мадлен наголосив на політичній підтримці України як суверенної держави з демократичним урядом. І запропонував, аби Європа разом з Україною продемонструвала бажання і волю розвивати тісні відносини, щоб забезпечити мир та благополуччя на основі спільних цінностей демократії та свободи вибору. Французький політик пропонує відкрити якнайшвидше в серці Києва осередок ЄС - будинок Європи. Як символ і сигнал про те, що ЄС - відчиняє двері європейським сподіванням і прагненням України.
Алан Мадлен наголосив, що всі європейські народи, європейські політики, депутати та інтелектуали, які розділяють цілі спільної боротьби за демократичні цінності, повинні долучатися. І висловити політичну підтримку боротьбі українців, європейським прагеннням і перспективам України.
Я під час спілкування ще раз наголосив, що сьогодні Україна - форпост боротьби за свободу і демократичні цінності, на які посягнув російський агресор. І сьогодні українці проливають кров і за свою майбутнє, і за майбутнє Європи та принципи і цінності цивілізованого світу.