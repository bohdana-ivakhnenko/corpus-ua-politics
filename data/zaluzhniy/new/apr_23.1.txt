Звертаю увагу, що у соціальних мережах періодично зʼявляється  інформація, яка використовується ворогом для нанесення втрат Збройним Силам України.  
Військове керівництво не надає жодної важливої інформації про поточні операції. 
Я в черговий раз закликаю всіх, особливо блогерів з великими аудиторіями, утриматися від публічних оцінок бойових дій, логістики, забезпечення і рішень командирів. 
Лише військове керівництво володіє всією повнотою інформації та використовує її для відбиття агресії. Запорукою успішного знищення противника є нерозповсюдження цієї інформації. 
Вірте Збройним Силам України. Ми робимо свою роботу. У нас потужний, підступний і безжалісний ворог, який використовує будь-що для нанесення нам втрат. Не ставайте інструментом у його руках!
