Битва за кожне місто і село нашої країни варта окремої книги. Кожен військовий і цивільний, хто чинив спротив окупанту, хто підтримує визволителів, вартий окремої розповіді. 
Ми пам'ятаємо всіх - і полеглих, і живих. 
Перше відео із циклу про битву за село Мощун. 
Утримати цей форпост було надважливим завданням. Адже Мощун міг стати для ворога воротами на шляху до столиці. 
Проте наші воїни проявили дива військової майстерності. Під ногами загарбників горіла не тільки земля, а й вода. Українські захисники підривали мости, понтонні переправи, не даючи ворогу просунутися далі.
Вони втримали Мощун. І цим захистили Київ.
#Україна_тримається_на_наших_плечах