Подивіться в очі воїнам. 
Подивіться в обличчя тим, чиї імена вже можна назвати. 
Богдан Вацик, 29 років, сержант 503-го окремого батальйону морської піхоти. Родом з Волині, у війську — з 2010 року. Зниклий безвісти. Був поранений, потрапив в оточення під час бою 9 березня поблизу селища Верхньоторецьке на Донеччині.
Ігнат Калафатов, 20 років, матрос 503-го окремого батальйону морської піхоти. Загинув у бою поблизу селища Верхньоторецьке Донецької області. Запам’ятався побратимам гарним бійцем, який не розлучався на спостережному пості з трубою розвідника — найперше вважав її зброєю, а не автомат. Нагороджений Орденом «За мужність» 3 ступеня. В інтерв’ю Reporters казав, що після перемоги планує зробити пропозицію дівчині і одружитися.
В очах наших воїнів - відвага і гідність. Спокійна впевненість людей, які воюють за своє.
Ціна свободи висока. 
Вічна пам’ять загиблим! Уклін і шана живим! 
Разом до Перемоги!
Проєкт «Очі передової» від Reporters <link>https://www.facebook.com/reportersmedia</link>.