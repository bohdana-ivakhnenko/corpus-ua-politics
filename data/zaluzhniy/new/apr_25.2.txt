#історії_героїв
За плечима 22-річного Андрія (псевдо «Журналіст») – журналістська практика на «1+1 медіа», робота автоелектриком, строкова служба у підрозділі Повітряних сил ЗСУ. 
Власне, туди йому одразу й запропонували піти, коли почалося повномасштабне вторгнення росії. Однак «Журналіст» вирішив, що не час залишатися у, як він говорить, тиловому Львові. І обрав бойовий підрозділ – 72-гу окрему механізовану бригаду ім. Чорних Запорожців, яка стала на шляху загарбників, що проривалися до Києва.  
– На позиції в районі Мощуна на Київщині ми приїхали 5 березня – задля підсилення, – говорить Андрій. – В селі ще залишалася невелика кількість цивільних, ми допомагали їм виїжджати. Важко було… Але бойового настрою ми не втратили, повірте! Будемо захищати своє. 
#Україна_тримається_на_наших_плечах