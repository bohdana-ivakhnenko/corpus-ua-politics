#історії_героїв
Говорячи про війну, боєць Олександр на псевдо «Кіпіш» згадує загарбницькі війни, які вела росія, її постійне бажання проковтнути і знищити Україну й українців. 
– Століття йдуть, а вони не змінюються, залишаючись ордою. Коли росіяни зайшли в Мощун, вони були в шоці від того, як живуть тут люди. Вони все нищили, грабували, забивали худобу, спустошували підвали. У нас же традиційно, самі знаєте, як – пів хати закруток, запасів. До речі, запасливістю українці теж «завдячують» росії, яка у 1932-1933 роках влаштувала Голодомор на нашій землі. Пам'ять про ті жахливі роки в українців – у генах, – міркує «Кіпіш». 
Боєць 72-ї окремої механізованої бригади ім. Чорних Запорожців має неабиякий військовий досвід – з 2015 року захищав Україну від російської агресії у кількох підрозділах. 
Повномасштабного вторгнення очікував, бо не вірив, що росія так просто відкараскається від України. 
– Не може бути так, що двоє б’ються, а переможця немає. І переможе Україна! За нас – усі цивілізовані країни. Сподіваюся, світ розуміє: якщо він зараз не підніметься, не ізолює росію, буде рабувати у неї, – упевнений «Кіпіш». 
#Україна_тримається_на_наших_плечах