Сьогодні під час брифінгу для представників ЗМІ та воєнно-дипломатичного корпусу поінформував про підготовку та проведення стратегічного командно-штабного навчання “Об'єднані зусилля – 2021” #jointendeavour2021 
Це навчання є підсумком річної підготовки #ЗСУ. Воно має винятково оборонний характер і спрямоване на захист України, підвищення її оборонних спроможностей та взаємосумісності зі збройними силами держав-партнерів.
Навчання має 5 інновацій:
1. підготовлене повністю за стандартами #НАТО, починаючи від початкової конференції, яка була проведена у січні, і завершуючи відпрацюванням усіх планувальних документів, які стосуються цих навчань;
2. у його ході будуть проведені заходи із перевірки бойової готовності, відмобілізування;
3. будуть апробовані близько 9 доктринальних документів, які розроблені відповідно до стандартів НАТО і стосуються процедур планування, а також процесів застосування ЗСУ;
4. залучаються партнери, які працюватимуть у пунктах управління і як штабні офіцери, і як оцінювачі навчань;
5. планується спільне застосування підрозділів і відпрацювання питань сумісного виконання завдань з підрозділами країн-членів НАТО. 
Ми апробуємо і спробуємо разом виконати завдання в якості багатонаціональної авіаційної компоненти, а також у якості багатонаціональної компоненти БТГр механізованої бригади, перевіримо можливості застосування багатонаціональної групи спеціального призначення, а також вперше цього року спробуємо відпрацювати дії БТГр багатонаціональної окремої бригади морської піхоти.
Для відпрацювання навчальних завдань у ході #СКШН будуть задіяні всі військові полігони, а також акваторії Чорного й Азовського морів.
Навчання пройде у 3 етапи: на першому та другому етапі (22-27 вересня) будуть відпрацьовані питання управління силами оборони держави у ході відсічі збройної агресії, на третьому етапі (28-30 вересня) планується відпрацювання елементів управління угрупованнями військ у ході ведення операцій із застосуванням багатонаціональних підрозділів зі складу збройних сил держав-партнерів.
До проведення СКШН “Об’єднані зусилля – 2021” будуть залучені військові підрозділи 15 країн (Великої Британії, Грузії, Італії, Йорданії, Канади, Латвії, Литви, Молдови, Німеччини, Польщі, Словаччини, Румунії, США, Угорщини та Швеції). 
У ньому візьмуть участь до 12 500 осіб та понад 600 одиниць озброєння і військової техніки,  а також 131 орган управління.
Ми уважно відслідковуємо ситуацію довкола України, у т.ч. проведення РФ спільних з Білоруссю навчань “Запад – 2021”, активна фаза яких почалася сьогодні.
Збройні сили України готуються адекватно реагувати на загрози, у тому числі й на можливу широкомасштабну агресію.