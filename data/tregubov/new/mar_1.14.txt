https://www.facebook.com/victor.tregubov.5/posts/5121808334505993

Ще з початком війни я казав, що наше покоління вже увійде в підручники з історії України. Ми герої Третіх Визвольних Змагань - і в цій ролі ще в минулі роки були кращі за героїв перших двох.
Зараз все інакше. Ми входимо в підручники не тільки української, а світової історії.
Зараз від нашої витримки, від нашої відваги, від нашої здатності до самопожертви залежить історичний перелам, рівних якому не було вже дуже давно.
Зараз на вулицях Бучі, Херсона та Охтирки, на узбережжях Одеси та Маріуполя, в повітрі над Києвом та Харковим, вирішується доля не тільки України, а всього вільного світу.
Ми перевіряємо, що сильніше - вільний дух чи рабська покірливість? Хай незграбне, але народовладдя - чи царство циніків та подонків? Хай склочна, але нація - чи імперія, скріплена нафтою, кров'ю та ненавистю до інших?
Ми даємо відповідь на це питання для всього світу. Наша перемога чи поразка визначать, як людство йтиме далі.
Героям слава - це зараз про нас.