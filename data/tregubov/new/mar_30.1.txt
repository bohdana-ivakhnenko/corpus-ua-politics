https://www.facebook.com/victor.tregubov.5/posts/5199833896703436

Так, я зараз напишу швиденько і спробую майже без мату.
До кінця війни я буду підтримувати будь-які дії по захисту України, і будь-які дії, які, на мою думку, наближають нас до перемоги.
Мені абсолютно начхати, якими руками вони будуть робитися. Хоч Парасюка, хоч Філатова, хоч Лещенка, хоч, прости небо, Вілкула. Всі претензії до цих осіб я озвучу пізніше, якщо ще буде сенс.
Вчора я пошарив кліп про нашу війну для європейської аудиторії. Дуже якісно зроблений кліп, з дуже правильно розставленими акцентами, щоб обійти звичне європейське відторгнення і розірватися вже "за бронею" (так, я спеціаліст, я можу це кваліфіковано оцінити). В коментарях прийшли воняти, що це репост Насті Лещенко (на момент репосту я й не збагнув, але пофіг, насправді), і чувак, який його записав, не дуже, бо колись там був мизамір чи ще щось, не в курсі.
Так похер, що аж невдобно.
Ця робота наближає нас до перемоги? Так, я це знаю.
Рти позакривали та працюймо. Свої оцінки притримаєте до кінця війни. Я, курча мати, шарю пости Сергія Бондара, з яким до ескалації були неподолані ідеологічні протиріччя, і після війни напевно будуть. Але він пише про те, що зараз рятуватиме життя українців, і я був би дегенератом, якби замість поширення почав би срач.
Якщо ж хтось зміг зберегти в голові старі срачі і вони все ще важливіші за оцінку "наближає перемогу - віддаляє від перемоги" - ну то або інерція мислення задовга, або ще війна в голову не повністю дійшла. Це означає, звісно, що ЗСУ - молодці, вберегли людину від війни, може собі дозволити діяти так, наче її нема.
Але курвить та заважає.