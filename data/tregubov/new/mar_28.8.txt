https://www.facebook.com/victor.tregubov.5/posts/5195398467146979

Кілька слів про проблему блокпостів, про яку писав Сергій Бондар.
Вона є. І велика. І зараз вже час її вирішувати.
Проблем, насправді, декілька. На початку ескалації блокпости встановлювалися за народною ініціативою будь-де, в найабсурдніших місцях. На них збігалися усі чоловіки, що відчули не скажу де вітер Холодного Яру, але не добігли до ЗСУ, гальмували усіх та перевіряли документи методом «рожа в тебе підозріла». Якщо на окремих напрямках це мало певну користь, на інших приносило хіба шкоду, сповільнюючі транспортні потоки та ускладнюючи постачання та евакуацію. Такі блокпости були чимось на зразок каплички, що мала б демонструвати побожність місцевих — тільки не побожність, а патріотизм та бойовий дух. І так, деякі настирливо вимагали у волонтерів поділитися амуніцією, бо ж маминому сонечку з брюхом по коліна на блокпосту в лісах Волині не обійтись без теплака на двустволці та ножа «Глок».
Це частково пофіксили, окремі блокпости прибрали, інші поставили під крило МВС. Але трапляються дуже прикрі інциденти з «полюванням на ДРГ», коли за ДРГ приймають своїх же та один одного. Понад те, це використовують російські підрозділи ІПсО, розкидаючи по ФБ та вайберах тексти на кшталт «Військові повідомили, особливо небезпечна ДРГ» — і далі дані українських вояків чи іноземних журналістів. Особливо патріотичні диванні воїни це розносять мільйонами репостів, сонечки на блокпостах це бачать і починають виявляти патріотизм протиприроднім шляхом. Буває і просто дезорганізованість. Так, на нічній дорозі один хлоп на початку довгого блокпосту махав мені «проїзжай швидше», а інший, в десяти метрах за ним, вже орав «ану стій, хулі так бистро». І нормальний був хлоп, як я став і ми поговорили. Просто дискоординація. Зізнався, що мало стріляти не почав. А якби почав та вцілив — був би я, певно, російським диверсантом. Бо зброю б потім показали, а документи офіцера ЗСУ «загубилися» б, бо не йти ж в тюрму через прикре непорозуміння.
Проблема в тому, що досі немає єдиного, простого і чіткого алгоритму поведінки — є, звісно, Статути, але вони і не зовсім про це, і невідомі цивільним, та й половині ТрО. Має бути простий та чіткий алгоритм — як веде себе на блокпості водій, як веде боєць, які знаки подає, які документи перевіряє, і яка поведінка є підозрілою та може викликати ескалацію. Ці правила мають бути за допомогою масових медіа доведені до усіх і виконуватися дуже досконально, під загрозою серйозного покарання.
Блокпост та боєць на ньому має захищати, а не заважати.