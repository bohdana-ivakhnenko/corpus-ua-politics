https://www.facebook.com/victor.tregubov.5/posts/5131292250224268

Дуже цікаво дивитися на те, як за неповні два тижні країна падає на тридцять-сорок років історії назад. Унікальний досвід.
А якщо ти цю країну, скажімо так, не дуже любиш - то ще й приємний.
Путін зараз виконує роль золотої рибки з анекдоту - і повертає росіян в СРСР цілковито та повністю. Тільки не в омріяний СРСР із смартфонами, але безоплатними квартирами, а в реальний СРСР - без смартфонів та соцмереж, зате із закритими кордонами і статтями для інакомислячих.
Росія самознищується на наших очах. Вони завжди нагадувала мені ведмедя Шардіка з "Темної Башти" Кінга - велетенського, полоумного, помираючого та шалено агресивного кіборга. Шардик помирає. Але намагається перед смертю затягнути з собою до пекла якомога більше людей. Починаючи з нас.
Ми ж б'ємося навіть не просто на боці добра, а на боці майбутнього, проти здичавілості, проти дремучості, проти сирої могили. Ми тримаємо небо над Європою і визначаємо, які правила пануватимуть в новій епосі.
Хрісто Грозев вважає, що у Росії резервів та постачання вистачить щонайбільше до кінця тижня. Після чого доведеться або мобілізувати і людей, і економічні ресурси, або програвати.
Ми теж мобілізуємося. Але наші мобілізяки - це ОР-1, це люди з бойовим досвідом та шаленою мотивацією гризти ворогу горлянки за зруйновані міста. Їхні мобілізяки - це московські барбери-хіпстери, яких майор Залупієв з Росгвардії хапає на вулиці, б'є по нирках та посилає в Україну з АК-47 та без броника. Так діди воювали. Так вони повторюватимуть.
Ми тримаємо стрій. І ми будемо його тримати, поки в Росії не завершиться ресурс, розпланований під "швидку переможну війну". Тим часом наші союзники знищать їхню економіку, фінанси, соціальну сферу.
Дуже важко зараз, і буде дуже важко ще якийсь час. Нас кидатиме від ейфорії до пригнічення, кожному буде здаватися, що він робить недостатньо, руки не раз опустяться. Але потім знов піднімуться. І воб'ють зрештою того осинового кілка у пащеку помираючої тварі.
Ми вистоїмо.