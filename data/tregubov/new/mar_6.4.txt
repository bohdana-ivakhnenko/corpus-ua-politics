https://www.facebook.com/victor.tregubov.5/posts/5134190549934438

Ситуація починає вимальовуватися. І вона - за певними трагічними винятками - неочікувано позитивна.
Мітинги в Херсоні та Мелитополі, а також ситуація в Енергодарі, показали дуже важливу штуку: росіяни не здатні контролювати навіть ті міста, з яких вони тимчасово вибили ЗСУ.
Планувалося, що контроль там буде покладатися на Росгвардію та новостворені адміністрації з колаборантів. Росгвардію вибили, колаборантів в більшості міст просто не знайшлось - бо ті чудово розуміють, що їх тупо вбиватимуть по ночах.
Таким чином ситуація ідіотські-патова. Російські війська у місті наче є, а російського контролю нема.
Звісно, якщо дати їм оговтатися, вони щось придумають - натянуть якусь паскуду з Росії, чи завезуть колаборантів з Криму та Донеччини. Але оговтатися ніхто не дає. Кишки, які вони намагалися тягнути вчора-сьогодні, здебільшого обрубані. Київ, Харків та Чернигів стоять та навіть ходять в контратаку. Розвиток наступу на правобережній частині Півдня не вдається, більш того - росіяни кидають техніку, що вказує на нестачу постачання.
Паралельно з тим замість санкцій Росія отримала просто економічну війну на знищення. Їх загоняють у минуле.
Таким чином все, що їм залишається - це максимізувати рівень насильства там, де це можуть, в надії потім щось собі виторгувати.
Найбільша загроза зараз - ситуація в Маріуполі. По-перше, росіяни здатні створювати там високий рівень насильства, по-друге - у випадку захоплення міста знайдуть окупаційну адміністрацію з чепушилінських колаборантів. Менші, але актуальні загрози - гуманітарні проблеми Харкова та спроби росіян охопити українськи підрозділи в ООС.
Себто, ми ще війну не виграли. Але вже виграємо. Слід втримати та розблокувати Маріуполь, слід обрубити кішки в Ізюмі та під Черніговим, слід відігнати росіян від Києва та Харкова, а після цього - йти звільняти Херсонщину, Донеччину, Крим та Придністров'я.
Це можливо. Ворог виявився слабшим та глупшим, ніж думали ми, вони та сторонні спостерігачі. Це наш шанс. І у нас немає іншого вибору, окрім як ним скористатися.