https://www.facebook.com/victor.tregubov.5/posts/5183994378287388

Взагалі я про таке раніше тільки в книжках читав.
Є таке явище - цивілізаційна різниця, що визначає військовий успіх. Коли уся суспільна організація однієї сторони конфлікту переважає іншу, і це відбивається на ході війни.
Так, європейці успішно воювали в 19-му сторіччі з африканцями та азіатами, і якість їхньої суспільної та економічної организації (а не тільки зброї, як подеколи вважають) переважала кількість опонентів. А от коли італійці сунулися в Ефіопію, то це вже не спрацювало, бо ефіопи були все ж значно цивілізованіші за іншу Чорну Африку, і італійці вигрібли.
А, наприклад, арабські армії поганесенько воюють не тому, що араби чимось гірші чи зброя в них гірша, а тому, що в арабській культурі є тенденція сприймати інформацію як ресурс, а ресурсами ділитися тільки в межах спільноти. Тому в них навіть в армії постійна конкуренція окремих "земляцтв", і одни від інших никають навіть розвідданні. Бо голова так працює.
От дивлюсь я на нашу війну та розумію, що одні й ті самі ресурси ми використовуємо неспівставно краще за ворога. І тупо б'ємо його масу організацією, мотивацією, навичками, взаємодією. Наче на нас напала не армія, а дике плем'я, яке десь нарило купу армійського озброєння.
Ми самі не помітили, як між нами почала поглиблюватися цивілізаційна прірва. І це вже впливає навіть на таку суто прикладну штуку, як хід бойових дій.