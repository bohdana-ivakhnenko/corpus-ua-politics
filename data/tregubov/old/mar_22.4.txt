https://www.facebook.com/victor.tregubov.5/posts/4012148822138622

Я слоупок. Я тільки сьогодні дізнався, що куртка Степанова коштує 620 тисяч гривень. Близько 22 тисяч доларів. Принаймні, він сам не спростував такі слова Гео Лероса.
Я тут навіть не буду іронізувати, що куртка Степанова стоїть значно дорожче самого Степанова. Я тут навіть не буду питати, на яку зарплатню. Це потім.
Мені, курча, цікаво, що це за куртка така?
Що має бути за куртка, щоб коштувати 22 тисячі доларів?
З чого вона? З останнього тасманійського вовка? З члена мамонта? З плеча Коломойського? З гробниці Тутанхамона? З шерсті Далай-Лами? З крайної плоті цадика Нахмана?
Що вона робить? Відбиває кулі до 12 калібру включно? Пише вірші гекзаметром? Розганяється до ста за 7 секунд? Роздає 5G? Дає +5 до володіння дворучниками та імунітет від отрути? Викликає цунамі, тайфуни та таксі? Ділить на нуль?
Що це, блін, за куртка?
Що це, блін, за міністр, я вже не питаю.