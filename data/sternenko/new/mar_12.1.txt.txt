

Нещодавно у нас було прийнято Закон про забезпечення участі цивільних осіб у захисті України.
Згідно із ним усі цивільні особи, які захищають Україну зі зброєю в руках, після завершення воєнного стану зобов‘язані протягом 10 днів здати Нацполіції зброю та боєприпаси.

Вважаю цю норму не просто неправильною, а й шкідливою.

Ми маємо взяти за основу швейцарську модель. Кожен громадянин, що здатен боронити країну з використанням зброї, має отримати право зберігати вдома у безпечних умовах автоматичну зброю та боєприпаси на випадок агресії проти України.
З регулярними навчаннями. З забороною виносити без легальної мети таку зброю з дому. З суворою відповідальністю.

Але щоб уникнути на майбутнє зволікань з отримання зброї, з невмінням окремих громадян із нею поводитись, і заново шукати до своєї зброї різні обвіси для вдосконалення, кожен боєздатний громадянин повинен тримати вдома автомат.
Коли буде треба — він миттєво буде здатен максимально ефективно боронити країну.

Тим паче це суттєво мінімізує після війни таке явище як «незаконна зброя». Щоб люди могли замість здачі зброї (чого не усі захочуть) легально прийти та оформити її на себе.

Звертаюсь до депутатів та прошу прийняти відповідну ініціативу.
Підтримка та розуміння від громадян буде максимальною.

Поширюйте цей текст, якщо згодні.