

У відповідності до норм міжнародного гуманітарного права та Женевської конвенції про поводження з військовополоненими Україна зобов‘язана негайно створити бюро у справах військовополонених. Це потрібно для обліку та дотримання гарантованих МГП прав військовополонених супротивника та відповідного обліку наших комбатантів, що потрапили у полон.
Створення бюро значно допоможе нам проводити подальші процедурні дії щодо полонених. Це не моя вимога, це вимога МГП, якому ми повинні чітко слідувати. Ми ж не росіяни.

Також закликаю наших військових поводитись із полоненими росіянами гуманно, якщо вони склали зброю та безумовно здались. Не слід їх катувати/вбивати. Не вчиняймо воєнних злочинів.
Ми цивілізована нація.