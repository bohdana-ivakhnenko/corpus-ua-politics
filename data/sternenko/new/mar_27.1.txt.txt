

Давайте ще раз. Бо бачу, не усі це розуміють.

Ми не маємо права знущатись з військовополонених. Не маємо права їх бити після здачі у полон, каструвати, катувати (робити будь-що злочинне проти них).

Як би ви їх не ненавиділи, як би вони на це не заслуговували, цього НЕ МОЖНА робити.

Чому?
1. Це заборонено міжнародним гуманітарним правом. Це воєнний злочин. За нього є відповідальність.
Ми не маємо вчиняти воєнні злочини. Бо ми не росіяни. Ми цивілізована нація. І вчинення окупантами воєнних злочинів не дозволяє цього ж робити нам. Ніколи.

2. Піддаючи тортурам/знущанням/вбивству полонених росіян ми фактично даємо зайві приводи окупантам робити те саме із нашими людьми, які перебувають у них у полоні. Умовний ванька чи рамзан буде виправдовувати свої злочини проти наших полонених тим, що він бачив, як такі злочини міг вчинити хтось з наших комбатантів.
Не давайте їм таких приводів.
Не заради них. А заради нас. Заради українців.

3. Бо ми люди. І маємо зберігати людяність навіть у цей пекельний час. Інакше ми перетворимось саме на те, проти чого воюємо.

Якщо не знаєте повний перелік воєнних злочинів, загугліть статті 7-8 Римського статуту. Прочитайте та запам‘ятайте.

Не чиніть їх самі та не дозволяйте вчиняти іншим.

Ми на стороні світла.
Ми будемо і далі знищувати окупантів.
Так, насмерть. Крім тих, що добровільно здаватимуться у полон.
Ми робитимемо це легально і згідно із нормами міжнародного права.

P. S. Не брати у полон того, хто здається, теж не варіант. Бо щонайменше нам треба наповнювати обмінний фонд.