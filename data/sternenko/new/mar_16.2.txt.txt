https://www.facebook.com/100007990746919/posts/pfbid02inapKoxVX8gZGFX2PMspRtxpxw4KRQhSxGpArnx1Fubc1YXKiRrJkR7hJbv1tU8Nl/

Рефлексую:

- Можеш поспати? Спи, потім може не бути часу на це.
- Те саме із їжею.
- Душ це розкіш. Гаряча вода тим паче. Є змога помитись — мийся.
- Носи термуху, лікуйся якщо захворів. Напівживий солдат — поганий солдат.
- Чим менше ти займаєш місця на позиції — тим краще. Не будь легкою мішенню.
- Окуляри для зору на війні річ не те щоб зайва, але дуже незручна. В них особливо не побігаєш. Якщо з зором проблеми — шукай лінзи та вчись їх носити.
- Стратегічний запас води та їжі має бути обов‘язково, якщо біля твого міста є окупанти.
- Вікна краще обклеїти скотчем/лентою, щоб у разі вибиття скла від вибуху тебе не порізало.
- Перше, що треба знати про будівлю — товщина стін та де в ній підвал.
- Чуєш/бачиш що щось летить, падай на землю. Не стій, не розглядай. Чим ти нижче — тим краще. Не біжи до вікон при вибухах. Краще взагалі щоб біля вікон тебе в цей час не було.
- Не пиши нічого про пересування наших військ. Не знімай позиції чи пости (тільки з дозволу командування, якщо вже треба). Не пиши куди саме точно влучив ворожий снаряд чи ракета. Бий в пику тому, хто це робить. Не викладай фото/відео влучань з прив‘язкою до місця. Тільки великим планом. Так само не знімай/не викладай звідки працює наша ППО.
- До блокпостів їдь повільно, вимкни фари, увімкни аварійки, опусти скло. «Дружній» вогонь ніфіга не дружній. Роби усе, щоб його не було.
- Мочи окупантів.

Перелік не повний.