https://www.facebook.com/100007990746919/posts/pfbid0XJjLqNEkgYD5unmY9uRXSruobpP13ysXh9pGTz8mARE3uWRu7UbqaXmCeJx6wupfl/

Представник Президента визнав, що Стерненка та Антоненка ув’язнили з політичних мотивів

Учора у прямому ефірі програми “Право на владу” Олексій Арестович фактично підтвердив, що в Україні є політичні в’язні.

“Ми шукаємо вихід, і вихід полягає в тому, що не можна збільшувати кількість людей, ув’язнених за політичними причинами або з політичними мотивуваннями. Вистачить Ріффа і вистачить Стерненка”, – заявив радник керівника Офісу Президента.

Шановний Володимир Зеленський <link> , ми змушені не погодитись із Арестовичем, бо вважаємо, що жодна людина не повинна переслідуватися з політичних міркувань.

Нагадуємо, що одна з основних наших вимог – це справедливість для всіх, досягти якої можна реалізувавши справжню судову реформу. Ми також усвідомлюємо, що великі трансформації не робляться магічним чином і на них потрібен час. Але у цей час невинуваті люди не повинні втрачати своє життя за ґратами за рішеннями суддів, яким довіряють менше 2% українців.

Учора закінчився термін подачі апеляційних скарг на замовний вирок Сергію Стерненку. Незабаром уся країна та наші міжнародні партнери слідкуватимуть за розглядом апеляції. У ваших інтересах зробити все можливе, щоб цей процес був прозорим та неупередженим, і щоб ніхто, включаючи російську агентуру, не чинив тиск на суддів.

Ми, як і ви, хочемо конструктиву. Але разом із цим ми готові всіма доступними способами виборювати свої права, в тому числі – право на справедливий суд.