https://www.facebook.com/100007990746919/posts/pfbid0ZbXiKozhamrUpUoNRxFHYk5EM9XVD7RHnS3sZs7ysamBtFV12uVTUfcHvHLQKwzel/

Більше двох років знадобилося, щоб у Приморському суді Одеси зрушила з мертвої точки справа одного з нападників на Сергія Стерненка.

Сьогодні у суді НАРЕШТІ склали присягу присяжні і було оголошено повний склад суду.

Баймукашев Абзал стріляв Сергію у потилицю з відстані двох метрів 1 травня 2018 року. Тоді Сергій наздогнав і власноруч затримав його та передав поліції.

Цікаво, що раніше Баймукашев був засуджений по тій же статті, яку сьогодні шиють Сергію, — розбій (у Баймукашева це ст. 187, ч.4, у Сергія — ст. 187, ч.2). Йому присудили 4 з половиною років із достроковим звільненням. При тому, що до того в нього вже була судимість — теж по 187. Рішення виносив Приморський суд Одеси.

Сергію ж за цією статтею у цьому самому ж суді дали 7 років і 3 місяці в’язниці з конфіскацією половини майна у сфабрикованому провадженні.

Що там по справедливості?

Баймукашев сьогодні єдина людина, яка офіційно затримана по справах трьох нападів на Сергія. І то, знадобилось майже три роки, щоб наблизитися до розгляду справи по суті. Яку, між іншим, при бажанні можна розглянути буквально у декілька засідань.

На фото Сергій із своїм захисником Вадим Оксюта <link> . Повний склад суду, а також сам «кіллер» — Баймукашев Абзал.