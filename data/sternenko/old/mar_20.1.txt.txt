https://www.facebook.com/100007990746919/posts/pfbid0f2P9WsFrELgNHrogWSAj9PGhiQDKuyKvye8vTPcTqhV88wpvJPaBNth5RbTExRAUl/

Сьогодні Сергію Стерненку — 26.

Свій день народження він зустрічає у в’язниці, куди його свавільно кинули через те, що він має власну позицію, принципи та не готовий йти на компроміси з совістю.

Його намагалися вбити — не вийшло.
Його намагалися демонізувати, кинувши на це безліч ресурсів — не вийшло.
Тепер від нього вирішили позбавитися іншим способом — кинути за ґрати у сфабрикованій справі. Закрити рота.

7 років тюрми за вигаданий «розбій».

Це помста Сергію і всім нам від ворогів українського народу. Які неоднаразово заявляли, що Сергій є певним символом, і що, зламавши його, можна буде наздоганяти і добивати усіх інших, хто робить Україну кращою кожен день на своєму місці.

Сьогодні багато людей, вітаючи Сергія, пишуть йому слова подяки: когось він надихнув перейти на українську, комусь допоміг відстояти свої права, хтось вдячний йому за протидію російській пропаганді і розвиток україномовного контенту.

І тут важливо сказати, що Сергій вдячний вам усім не менше. Ваша підтримка надихає його не здаватися і боротися надалі!

Усі ваші вітання обов’язково спробуємо передати Сергію до СІЗО. Тому пишіть і вказуйте хештег #СтерненкуВолю.

І, звісно, приходьте сьогодні на Банкову о 19:00. Справедливість Стерненку — справедливість усім.

Не чуєш? Побачиш. 20.03 <link>https://www.facebook.com/events/346746006653946/?acontext=%7B%22source%22%3A108%2C%22action_history%22%3A%22%5B%7B%5C%22surface%5C%22%3A%5C%22post_page%5C%22%2C%5C%22mechanism%5C%22%3A%5C%22surface%5C%22%2C%5C%22extra_data%5C%22%3A%5B%5D%7D%5D%22%2C%22has_source%22%3Atrue%7D&source=108&action_history=%5B%7B%22surface%22%3A%22post_page%22%2C%22mechanism%22%3A%22surface%22%2C%22extra_data%22%3A%5B%5D%7D%5D&has_source=1&fref=mentions</link>