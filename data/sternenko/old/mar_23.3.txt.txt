

Що не так із ст. 296 ККУ? Точніше, що не так з мусорами, які її натягують на все?

Станом на зараз вже трьом учасникам суботньої акції повідомили про підозру у «хуліганстві», ст. 296 ч.4 ККУ. Тобто Їх хочуть притягнути до КРИМІНАЛЬНОЇ відповідальності та ув’язнити на 7 років.

Протест був мирним. Ніхто не постраждав — ані з боку людей, ані з боку поліції. Це факт, який не заперечують навіть останні (хоча суперечити здоровому глузду - одне з улюблених їхніх занять).

Тож зрештою маємо, що людям хочуть пришити кримінал за обмальовану будівлю і побиті шибки. Ще раз — кримінал, а не адмінки.

На фото — Олександр Ісайкул, один з нападників на Сергія Стерненка. Він разом з Іваном Кузнецовим напав на Сергія та його дівчину 24 травня 2018. Це встановлений слідством факт. Якби Сергій не захищався, то його і Наталю просто вбили б.

І які звинувачення слідство висунуло Ісайкулу? Замах на вбивство? Ні. Хуліганство. Та сама ч.4 ст. 296 ККУ.

Де сьогодні Ісайкул? Переховується за кордоном від слідства. А до цього це ж «слідство» надало йому державну охорону та дозволило втекти.

За замах на вбивство на замовлення та сама стаття, що і за фарбу та фаєра. Різниця тільки в тому, що коли ти намагаєшся вбити активіста, то тобі ще дають держохорону і змогу втекти.

Тож, коли будете знову обговорювати форму мирного протесту, а не зміст, подумайте ще про це.

Історія Стерненка вже давно припинила бути виключно історією Стерненка. Це історія про відсутність справедливості і верховенства права в Україні, яку наполегливо намагається ігнорувати президент Зеленський.

Українці не довіряють судам. Не довіряють поліції. Не довіряють прокурорам.

Українці не ідіоти і бачать, що ніякої справедливості в нашій державі немає. «Справедливість» є тільки для своїх. А для звичайних громадян залишились тільки підозри і переслідування.

Гуртуймося.