https://www.facebook.com/danilov.oleksiy/posts/pfbid0eKkyitLHuyf5vsPPXdxiyVQkat7aqHcpKuuJcjFMwhCBXcnZ26gkB3zSisbVEjW5l?__cft__[0]=AZXD42AL0zsoOym4q8EfGTnx8BiyHadmbwEvfSKFpZ-B4n_xvXUVeKde4HSBUvMW55OZloR9Cz7QTzylZ5r5XNuV549Glvi86ycBuN3eksow_meOMI0proi-DcnaJ6SWKrDJH6tRGJRfX_v7gJHMjdZrVrjca_WrSCS9zKQ2FtBVvpSyN3wAukbaDhtUGAQLkdk&__tn__=%2CO%2CP-R

У далекому 2003 році, вдвох з Михайлом Андреєвим (пізніше до нас приєднався Євген Матвеєв), ми задумали творчий проєкт «Державне зібрання України», в якому, за нашими планами, мали бути представлені найкращі колекції українських музеїв. Задумано – зроблено.
Перебуваючи у 2008 році у Львові, ми передали книгу «Українська ікона XI – XVIII століття» із запланованої нами серії директору Львівської національної галереї мистецтв, легендарному Борису Возницькому.
Борис Григорович з подякою прийняв наш подарунок, і, будучи людиною глибоко інтелігентною і делікатною, обережно натякнув, що було б добре, аби і Львівська галерея мала подібне видання.
Відтоді і розпочалася робота, результат якої на цих вихідних ми презентували у Львові в рамках 28 Bookforum.
Книга, над якою ми працювали не один рік, є найповнішим двомовним альбомом «Львівська Національна Галерея Мистецтв ім. Б.Г.Возницького». І це видання стало п’ятим альбомом задуманої нами у 2003 році серії «Державні зібрання України», яке, як і чотири попередні, ми ретельно готували нашим невеликим колективом. Пліч-о-пліч із заслуженим діячем мистецтв, фотографом Михайлом Андреєвим, народним художником України, лауреатом премії ім. Т. Шевченка Євгеном Матвеєвим, і Олександром Липським.
Робота над черговою книгою і обговорення її фінальної версії відбувається і затверджується в палких дискусіях всередині нашого невеликого творчого колективу.
Окрема велика подяка музейникам Львівська національна галерея мистецтв імені Б.Г. Возницького <link>https://www.facebook.com/lvivartgallery/?__cft__[0]=AZXD42AL0zsoOym4q8EfGTnx8BiyHadmbwEvfSKFpZ-B4n_xvXUVeKde4HSBUvMW55OZloR9Cz7QTzylZ5r5XNuV549Glvi86ycBuN3eksow_meOMI0proi-DcnaJ6SWKrDJH6tRGJRfX_v7gJHMjdZrVrjca_WrSCS9zKQ2FtBVvpSyN3wAukbaDhtUGAQLkdk&__tn__=kK-R</link> і особисто генеральному директору Taras Voznyak <link>https://www.facebook.com/profile.php?id=100007460236947&__cft__[0]=AZXD42AL0zsoOym4q8EfGTnx8BiyHadmbwEvfSKFpZ-B4n_xvXUVeKde4HSBUvMW55OZloR9Cz7QTzylZ5r5XNuV549Glvi86ycBuN3eksow_meOMI0proi-DcnaJ6SWKrDJH6tRGJRfX_v7gJHMjdZrVrjca_WrSCS9zKQ2FtBVvpSyN3wAukbaDhtUGAQLkdk&__tn__=-]K-R</link>.
Таке складне видання, як фотоальбом, потребує великого обсягу копіткої технічної роботи, вінцем якої стає, безумовно її друк, і тому дуже радісно, що в Україні з’явилося видавництво, яке відповідає всім стандартам якості. Адже попередні книги з нашої серії ми направляли друкувати за кордон, і там нам казали з подивом: «Така велика країна, а немає кому книжки друкувати?». Сьогодні є кому. Подяка Олексію Храмову, керівнику підприємства.
І якщо кажуть, що людина має після себе залишити дитину, садибу і посадити дерево, то мені здається, що в цей ряд потрібно ще додати і книжку, українську книжку. Час настільки швидкоплинний, і маємо спробувати зафіксувати для нащадків його найцінніші моменти.
P.S.
Двомовний фотоальбом «Львівська Національна Галерея Мистецтв ім. Б.Г.Возницького - це понад 500 сторінок з ілюстраціями знакових творів з експозицій Музею європейського мистецтва XIV-XVIII ст. у Палаці Потоцьких, Музею європейського мистецтва XIХ-XХI ст. у Палаці Лозинського, Музею Івана Георгія Пінзеля, Музею модерної скульптури Михайла Дзиндри, Олеського та Золочівських замків. Велика мистецька збірка з фондів графіки та стародруків, фонду Ярослави Музики, деталі інтер’єру та екстер’єру Каплиці Боїмів у Львові.
P.Р.S.
Завдячуючи праці нашого незмінного протягом багатьох років перекладача Олени Подшибіткіної, наші книги можна читати й англійською, розширюючи потенційну аудиторію в популяризації української культури.
Далі буде )
Слава Україні!
