https://www.facebook.com/danilov.oleksiy/posts/pfbid02yasJxkcnmurHPRMCWcKhFqJn5KF9aCw7XacrjsC3TJfDCqTyfzD4yqiM3ttbD6WWl?__cft__[0]=AZVuxlgsOoqBO4c0uDmCHjaReTva21GskLIyIkBwj0oJ5RdMHzEkTbfYVaF0aNgGMXmqLPMOK2SfHO1FNIP6vTvIXplkw_vnj_zcWiLwnbrPhNw3I_X94fOIIlSe8-JSnFxHLoQ8YdAwQqwMuFFDqqTiJ7yTHN4MkXIsoyH4xP_L-w&__tn__=%2CO%2CP-R

Найважливіший день у новітній історії України. Експерти і вчені пізніше, мабуть, напишуть про нього як про точку біфуркації, а для нас він став точкою вибору між майбутнім і минулим. Ми могли знову йти старою дорогою з ефектом колії, яка всім набридла і вела до майбутнього без майбутнього, або обрати важку і до цього ніким ще не пройдену дорогу змін і очищення. Сьогодні ми зробили свій вибір, парламент 279 голосами «за» проголосував за ухвалення закону про олігархів (як його знають в народі). 
За 30 років нашу країну часто вели хибними шляхами, заводячи в глухі кути або намагаючись направити нас по старому «московському тракту», який усіяний кістками українців. Парламент голосував за хибні закони, а експрезиденти приймали помилкові, інколи згубні, рішення. 
Сьогодні настав інший час. І час нової дороги. Точка вибору пройдена. Україна раз і назавжди має позбутися кланово-олігархічної системи. Це питання становлення нашої країни як держави і нашого майбутнього. Або лишатиметься ситуація, коли десяток осіб концентрують у своїх руках 90% національного багатства, або ми спробуємо побудувати державу рівних можливостей і рівного доступу. 
Дякую всім народним депутатам, які проголосували за законопроєкт Президента Володимира Зеленського і дали шанс на глибинні зміни, і, найголовніше, дали надію на краще майбутнє, на яке українці заслуговують! 
Попереду багато работи!
Все буде Україна!
