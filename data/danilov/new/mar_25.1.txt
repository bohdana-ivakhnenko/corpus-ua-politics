https://www.facebook.com/danilov.oleksiy/posts/pfbid0osTKyeUkb6gz2KZXguoHuGGEW8TwPP9cttmeyVwSAC4oott7PCDY79uVAV4VnabDl?__cft__[0]=AZV043LoMjolkh8tx7z7gV6YWfGJPtTIzOC6wefhNPyI_EgzBfnKUnKqLIYpxwSevxZMDZ7dLuxXD8mWEJqqQlnIG7OaSGhftdhuVgQHEVoofrVeYT8oj_vyXy_f_jWMUBMBODsoblxCkfmPd55XV2PZ8g56QiyDtWW3ls9qb3r4DQ&__tn__=%2CO%2CP-R

Місяць війни. Довгі дні, наповнені кров’ю, важкою працею, сльозами та потом. 720 годин, кожна з яких тягнулася як день, а хвилини - на вагу останнього набою. Час випробувань і чесних відповідей, коли прибирається все штучне, і залишається тільки справжнє. 
Хто є ми і що для нас є наша країна.
Рано чи пізно приходить час, коли справами необхідно підтвердити слова про вірність, патріотизм, свободу, незалежність.
Своє випробування Україна складає на очах усього світу, коли ранок мільйонів починається з новин про країну, якої «не існувало», і народу, якого «не було».
Так сталося, що сучасна історія світу пишеться зараз вогнем і сталлю в українських степах і лісах. Не ми призначили собі цю місію – перемелювати орди нацистів і їх сучасних послідовників - рашистів. 
Україна завдала смертельного удару «руському міру», розпоровши смердюче черево його нескінченних броньованих колон. Ця потвора у своїх конвульсіях може завдати ще багато горя і страждань, але мертве ніколи не переможе живе.
Саме зараз через українську кров і біль твориться справжня історія нації і пишеться нова історія. 
Реальність, яка стає історією завдяки героїчності  і стійкості Захисників України, мужності  Президента України.
Дякую всім хто на фронті і в тилу, з автоматом або в цеху, наближує нашу Перемогу!
Ми всі - частка єдиного Національного спротиву!
Я гордий належати до української нації і бути частиною великого народу!
Знищимо рашистську гадину!
Слава Україні!
