https://www.facebook.com/volodymyr.ariev/posts/pfbid02oeTJURebxtqyQM4wjuYESP1XnyS9gbQex1S3tpSdVvngo8KhPf3ESf9Vg3LuMSkXl

Маріуполь - це біль назавжди. І це ганьба для влади, яка мала захистити людей. 
Що сталося на виходах з Криму, звідки рашисти почали окупацію півдня - ще будемо розбиратись. Обов‘язково. Бо заблокувати пересування їхніх військ було можливо кількома підривами мостів. І чи були об’єктивні причини для неналежного стримання - будемо вимагати пояснень. Може, будуть зрозумілі. 
А от як можна було не подумати про вчасну евакуацію мирних мешканців, коли стало очевидно що справа йде до оточення Маріуполя, я не зрозумію ніколи. Час був, рішення не було. І тут потрібні не пояснення, а відповідальність. Пряма відповідальність за тисячі смертей, яких могло не бути. І влада сама має негайно притягнути винних, щоб уникнути нових трагедій.