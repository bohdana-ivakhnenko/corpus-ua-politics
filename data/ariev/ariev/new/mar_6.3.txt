https://www.facebook.com/volodymyr.ariev/posts/pfbid02gCCZu2mXe4oen17Bi2NGBmGaw6SKAz7nFkihrzC9gnBvZZbhdAmqF4Jbwm49NBoRl

Зеленський щойно заявив, що ЗСУ отримали від полонених рашистів докази давнього планування війни проти України. Ми про це говорили заздалегідь і саме тому наполягали на пріоритетному фінансуванні армії. Я та інші мої колеги не дарма до війни піднімали скандали через проблеми з державним оборонним замовленням. І добре, що нас останні місяці почули. Тому, зараз небачений героїзм українців підкріплений забезпеченням. Могло бути краще? Так. Але зараз вже є, як є. 
Зрозуміло, що іронічного «а то Путін нападе» ніхто більше в Україні ніколи не почує. Нація дорослішає на очах. Безтурботний підліток миттєво стає безстрашним вояком і з фронту він повернеться іншим. Так, побитим, так, травмованим, але серйозним і цілеспрямованим. Щоб із розумом і завзяттям будувати щасливе доросле життя.
Це не мрія. Це так буде.

