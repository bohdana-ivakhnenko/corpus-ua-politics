https://www.facebook.com/permalink.php?story_fbid=pfbid02BFeCVjQp7gKnrSKeHZfrFf8LEnLe9PKFH3GZ76aePYdR7aBfNAy23TXnr9AX8mktl&id=100001316744918&__cft__[0]=AZXw_gJsaWKwkspNyyyZf4kYfL2TpkXHeYm4m7VRZyy7P_o3S49GNPyMYT9_7fMeJd3LxB2HwH_Ec9wD3TyU_Idg8seJvanlfC9ds-a-ESxtt4x1ijXuqujlUCCaBcWrg0kQdc1b71R-CjKyDlqt-LDcU-BcHe_Y9R2zUM6CLOCEqw&__tn__=%2CO%2CP-R

Більшість українців потерпають від війни, але в деяких містах та селах ситуація є особливо складною. Чимало людей втратили свої домівки або опинилися без доступу до води, їжі, ліків, предметів першої необхідності.
Разом з усім суспільством ми робимо все можливе, аби забезпечити життєдіяльність наших міст та сіл. Аби люди змогли вижити  навіть у надскладних умовах військових дій. 
Сьогодні вже працюють чимало волонтерських організацій та волонтерів, задіяні міжнародні організації, а Нацбанк створив спеціальний рахунок для зарахування пожертв на гуманітарні потреби.
Для координації цих зусиль сьогодні Президент України створив Координаційний штаб з гуманітарних та соціальних питань. 
Штаб буде працювати у трьох напрямках:
 гуманітарної допомоги від урядів іноземних держав та міжнародних організацій;
 допомоги від великого бізнесу військовим адміністраціям та громадам;
 допомоги від органів влади за запитами військових адміністрацій та громад.
Мене призначено керівником штабу. Відповідати за операційні процеси буде моя заступниця Юлія Соколовська. А інформаційним супроводом займеться моя радниця з комунікацій Дарія Зарівна.
Президент України рекомендував НБУ відкрити спеціальний рахунок для збору коштів задля гуманітарної допомоги нашим людям, які сьогодні найбільше потерпають від російської агресії. 
Для зручності комунікацій ми вже створили  Facebook-сторінку:
<link>https://www.facebook.com/koordinateshtab/?ref=page_internal</link>
Та Телеграм-канал:
<link>https://t.me/koordinateshtab</link>
Тримаймося. Ми неодмінно вистоїмо та переможемо!