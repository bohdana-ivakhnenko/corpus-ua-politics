https://www.facebook.com/permalink.php?story_fbid=pfbid02t2G2R8a91kzECLeJM3T3thg4YW4oiridGF9ozy8WDiHUqa7V25cfukUpNcdAwPgLl&id=100001316744918&__cft__[0]=AZUdxBTFpo-71c6Tj0jkqQcuXCQDpIOkerFAY077qqG2mwVStWn9AatbLXqDHL2VDvFQeLMNn-QSlT4_XS5JT6FJt_D-4v7wtDFjGBsGflZFRujlUdp67XLtl5Px2AKFdjf0Y--2GJpNcqGPYqi7N4XF-b_GXWkKwrBmSIJwLQmBBvH0tFmxgKRHyAtU-oOaGco&__tn__=%2CO%2CP-R

Разом з міністром закордонних справ Дмитром Кулебою, віце-прем'єр-міністром з питань європейської та євроатлантичної інтеграції України Ольгою Стефанішиною, моїми заступниками Андрієм Сибігою та Ігорем Жовквою провели нараду з послами України в країнах Євросоюзу – нашими бійцями на дипломатичному фронті. Обговорили підсумки саміту у Версалі. Скоординували наші подальші дії - як щодо допомоги країн Європи в забезпеченні нагальних гуманітарних та воєнних потреб України, так і щодо подальших кроків у напрямі нашої євроінтеграції. В кінці до наради підключився Президент України - символ лідерства у вільному світі.
Завдання нашої дипломатичної служби – якісно донести до політиків та урядовців країн Євросоюзу простий меседж: сильна Україна в складі ЄС – це запорука сильної Європи.
Посли отримали доручення активізувати зусилля в частині отримання Україною членства в ЄС, посилення обороноздатності України та санкцій проти агресора. 
Кожен має докладати максимум зусиль на своєму місці для досягнення мети. Без виключення. Треба не намагатись, а досягати результату, потрібного Україні. Тому працюємо на повну 24/7.