https://www.facebook.com/permalink.php?story_fbid=pfbid0MBBRM1mG4Cq17RhjoTRUKdd9TSXFxY3byrvBjh5B722xDkcgjNK5Pou1eS5yPvUxl&id=100001316744918&__cft__[0]=AZUnTAkk4s4M_w5fp0yk6ZMnCnY7YmtACLagwmDdl1LrzmnPpo6Ab_CDbV85DrNa1_b2L1RlmGgiWYT5WDO78BEd7v5ArR9-Syq96hFZCPbffEXS2uK9Y3o7yT0HsgYg3rLsg6ihGL6qY0CMqiSrSj-cjPAGmQ02-EP8YVo3vLxp_g&__tn__=%2CO%2CP-R

У колонці для Washington Post я написав, що Захід недооцінив хоробрість України та українців, для яких втратити свободу - це гірше за смерть. А тепер Захід недооцінює жорстокість Росії. 
<link>https://l.facebook.com/l.php?u=https%3A%2F%2Fwww.washingtonpost.com%2Fopinions%2F2022%2F03%2F21%2Fukraine-zelenskyy-the-west-underestimated-our-bravery-russia-brutality-civilians%2F%3Ffbclid%3DIwAR0-MDpbWI15Gj5Jdk5w2CZI9AXHXdXZAxspPNDVd0rGkFIyUtIj0NP2SZc&h=AT21qHfcgGjOstXCRruOY5g4brZDmABJf2iw8dAKwxTlRkNy3uGchxD1AnI1WohmkQfqTY3NmWyvf-Z1eDjNDEEmSRE5kCMVZ1CVvCqPLOuc5LQXUxndJBcAI70n9uZQlX0W&__tn__=-UK-R&c[0]=AT1ImPoR7yUGCCb6nvP179UMJ8NHYL1cPbNrkg7VVtBEIuo9fSYHAdOnkCZht__2ME_p4QyLLZoF5TRPK9aymYUOA3RBftOpNii3Qr0POSswJRmqI_EG-M0BZJy7HRWjz89IMgr7btBuPpulpJyHWTrot-CfsYoPE1qW1bm0NvGvLFB2HD3y</link>
Президент Володимир Зеленський, виступаючи в Конгресі та багатьох парламентах світу закликав збільшити військову допомогу та закрити небо над Україною. Зробити те, що США та союзники робили в Іраку в 1991 році, у Боснії в 1993 по 1995 рік та у Лівії в 2011 з метою припинити кровопролиття. Бо лише створення забороненої для польотів зони для захисту гуманітарних коридорів зупинить бійню, яку розв‘язала Росія. 
Якщо Захід не зробить цього зараз, не закриє небо, то ми просимо надати нам належну зброю, щоб ми могли це зробити самі. 
Якщо ж і цього не станеться, то втрата людей, інфраструктури, бізнесу та наших історичних пам’яток і пам’ятників буде печаткою на колективній свідомості Заходу.
Ми бачимо, що США, Польща та багато інших вільних країн стоять на боці України. Втім, деякі держави в Європі, схоже, готові погодитися на частково окуповану російськими загарбниками Україну — на будь-що, щоб вони могли продовжувати купувати російський газ і нафту та вести звичайний бізнес з Москвою. Але звичайний бізнес з ними означає прийняття росіян, які бомблять пологові будинки та театри, в яких ховаються мирні жителі. 
Ці звірства є частиною російської облоги міста Маріуполь, яка залишила сотні тисяч жителів без їжі, чистої води, електрики та зв’язку. Було вбито понад 1200 мирних жителів. 
Український народ показав, що може очолити боротьбу за демократію проти тиранії. Нам просто потрібно більше підтримки. Волелюбним людям усього світу ми говоримо: це і ваша війна. Допоможіть нам виграти. Якщо ні, то найжорстокіша диктатура з часів Другої світової війни переможе Європу. Захід не може цього допустити.