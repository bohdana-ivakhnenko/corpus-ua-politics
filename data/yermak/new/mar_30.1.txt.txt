https://www.facebook.com/permalink.php?story_fbid=pfbid02a1SqgyPBTrx82P4kCui586rS2a7iFs1aDvsvXTRbhYY8U7bCbbYFTfyjMAkvKLAql&id=100001316744918&__cft__[0]=AZXFRq7XNHYXQCEwVyqa8Sryq0svWiV3pI2mHbR6bSuO6BEWy8CILZwzXxp_efG6oc7M92Yj7HJJuey8wkyna3kCrVjHk1H4yOezt1XFQUfrl-2_2BktJP0EqIWSrj8-zqo58XnPbRkhbAMgiY1V8kv5s6CSTrZTBdVBFlJODKyQdnSKhxzqaXaVxgxEFyB3D6w&__tn__=%2CO%2CP-R

Про силу. 
Поруч із сильним чоловіком дуже часто стоїть сильна жінка. 
В умовах воєнного часу Перша леді Олена Зеленська продовжує демонструвати своє лідерство.
Вона веде активну інформаційну роботу у різних країнах, об’єднала десятки світових лідерів та їхніх дружин або чоловіків задля організації збору гуманітарної допомоги українцям.
Олена Зеленська співпрацює з першими леді Франції та Польщі для організації порятунку онкохворих дітей. Завдяки зусиллям лікарів з України та з-за кордону, громадських і благодійних організацій, міжнародних партнерів і волонтерів вдалося організувати "рейси життя". 
Це врятувало маленьких українців, які зараз разом із батьками потрапили у безпечні місця та продовжують лікування.
Уже відправлено вісім груп юних пацієнтів. Кілька сотень дітей вже змогли продовжити лікування у клініках Європи, США та Канади.
Дітки не розлучаються з близькими, їдуть разом. Адже онкологія – це особиста війна для кожної родини. Уявіть: вони мають воювати на два фронти – із хворобою та воєнними обставинами. Це надважке випробування. 
Олена Зеленська докладає зусиль задля організації гуманітарних коридорів. Вона звернулася до Всесвітньої ради церков, до перших леді та джентельменів світу та  до ряду міжнародних організацій з проханням стати посередниками або інакше  сприяти в допомозі українцям, які рятуюються від війни.
Сьогодні Олена Зеленська запустила в «Довіднику безбар’єрності» розділ, який присвячений «воєнному часу». Там можна знайти поради та інструкції для сімей з дітьми, людей старшого віку та їхніх близьких, людей з інвалідністю. Діти найбільше страждають через війну, і правильна комунікація з ними у цей час є дуже важливою для нормалізації їхнього психологічного стану, який визначає майбутнє.
Довідник можна знайти за адресою: <link>https://bf.in.ua</link>, розділ «У воєнний час» – у правому верхньому кутку. Розділ оновлюватиметься відповідно до викликів, які щодня ставить перед нами війна.
Наша Перша леді стійко тримається у цей непростий для усіх українців час і залишається справжнім бійцем. За будь-яких обставин. 
Українські жінки завжди славились своєю мудрістю та завзятістю. 
М‘яка сила врятує світ🇺🇦