https://www.facebook.com/permalink.php?story_fbid=pfbid02Szrgwg9LywC51eS2viQzwe3jPP7teA98M7TSHp8Ar56WfBPLwbM9NkNSvm1iF5xJl&id=100001316744918&__cft__[0]=AZVeYfsN2DoQ-heBolb2tZKccXLFh0NWUtRcE5MC62dr5NiXmalbQ9vYLA5OKWwf8NDlsYLPTwdCsXfS0CD_LNrMtf0K20-6I0n6U4ffYvQ1_Exa8Vzl8eLv0NQv5TjFz5wZqnpQEm3q--tEs-dZ1skbSenwR2OqquLdfvLIX04W1m_h-zYdjSsiVjfGu0eLQ1k&__tn__=%2CO%2CP-R

Поспілкувався з журналістами провідних міжнародних видань: Джошуа Яффа з американського The New Yorker, Паулем Ронцхаймером з німецького Bild та Ремі Орданом із французького Le Monde. 
Обговорили широке коло питань.
Про Маріуполь. 
Триває блокада Маріуполя, люди помирають, а росіяни намагаються штовхнути людей в Росію, під приводом “якщо хочете вижити". Маріуполь заблокований. Вони готові повністю зруйнувати Маріуполь, аби тільки взяти його під контроль. 
Про Київ. 
Бачимо зміни позицій, але ми можемо вірити лише в один сценарій - вони мають забиратися з нашої країни.
Про еволюцію іміджу України: з самого початку каденції президента Зеленського ми усіма силами змінювали сприйняття нас як країни, яка постійно щось просить до країни, з якою треба говорити на рівних.
А сьогодні ми 36 днів воюємо проти однієї з найсильніших армій світу. 
Ми довели всім, що ми серйозний гравець, з яким доведеться рахуватися всім.
На жаль, нас не дуже чітко почули до війни. Превентивні санкції, військова допомога, це були би серйозні фактори, щоб вплинути ситуацію до початку війни.
Ми продовжуємо говорити про санкції  і звернулися до мого доброго знайомого Майкла Макфола для аналізу санкцій. Ми аналізуємо кожну санкцію, як вона працює, де нас дурять, де навчилися обходити ці санкції. Це санкції, які повинні мати швидку свою ефективність. Сьогодні йде війна, ми платимо найвищу ціну - ми платимо людьскими життями.
Немає часу для лірики і жодних зволікань, коли вбивають наших людей.
Про підтримку України. 
Деякі народи світу готові на більше, ніж їхні політики. Люди не вірять у відмову на тему, чому не можна зробити зараз усе необхідне, щоб Україна була членом Європи. 
Президент Зеленський став лідером вільного світу, а весь наш народ – герой.
Про безпольотну зону. 
Ми і далі цього  вимагаємо. Але ми запитуємо, як закрити наше небо? Якщо ви слухаєте кожного дня від чиновників НАТО, що це не станеться, нам навіть кажуть не “це дискусійне питання”,  а лише “це ніколи не станеться”. 
Що тоді робити? 
Ми реалісти. 
Ми даємо нашим партнерам якийсь вихід. Ми і далі пропонуємо нашим партнерам - це не лише війна України та росії, ми захищаємо вас. Якби щось сталося  в Чорнобилі або на ЗАЕС, це була би катастрофа більше, ніж в Чорноболі, в 10 разів, і довелося би евакуювати населення Європи. 
І всі народи світу будуть питати в своїх урядів  “Що ви робите?”. 
Нам неможливо змиритися з тим, що ми кожного дня отримуємо фото вбитих дітей.
Щодо переговорів. 
Якщо Росія починала з мови ультиматумів, то тепер є діалог, складний, але діалог.
За часів Зеленського України не віддасть жодного сантиментра нашої території
Якби був Зеленський президентом в 2014, ми би не втратили Крим, бо починалося все однаково - і тоді, і зараз.
Фіксація бажання вступити в НАТО в Конституції - це не захист від війни. 
Ми потребуємо справжнього захисту.  
Ми переконані, що наша армія више за рівнем, ніж деякі армії НАТО, і можливо завтра НАТО скаже : “Заходьте в НАТО”, але якщо це не станеться - то ми маємо побудувати працюючу систему безпеки, нову систему безпеки, в центрі якої буде Україна
Нові гарантії - система безпеки 24/7, коли в разі агресїі без будь-яких додаткових рішень ми може отримати повну підтримку   - військову, фінансову, дипломатичну, гуманітарну. Це як сервіс «911», коли 24 години на добу ти маєш можливість набрати і отримати допомогу.