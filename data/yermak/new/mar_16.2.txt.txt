https://www.facebook.com/permalink.php?story_fbid=pfbid0vvZ3MRsuDyy6xZEeRebCzR2wA68u4dVkT7rdJGeHfBivoDW9rbGGNCjrw4sebMktl&id=100001316744918&__cft__[0]=AZUZ6K6dfk6lIhCrb6LN-lD4Dw51gFBSs2DWnYtR3GCBsCWpDhzvXYWkovDFHx30Irg3B71EqZKcmtg-9SSiWLovmxY2kCwjkTfJ4J_Oi2v1bT_ZQIp2B2NuVHxeiAdG-o7gVrUOTU1yTVJ_XHEJmWxg&__tn__=%2CO%2CP-R

Велика промова Володимира Зеленського перед обома палатами Конгресу США, яку будуть обговорювати ще довго. 
Сьогодні український народ відстоює своє право на існування. І зараз вирішується, чи будуть українці вільними. Чи збережуть свою демократію. 
Президент України подякував американському народу та особисто президенту Байдену за підтримку. 
Володимир Зеленський наголосив, що створення над Україною безпольотної зони врятує людей. Мирних людей, які гинуть щодня під російськими бомбами та снарядами.
Якщо безпольотна зона це забагато, Україна пропонує альтернативу – ми потребуємо С-300 та інших подібних систем та літаків. «Для захисту своїх людей. Своєї свободи. Своєї землі», – сказав Володимир Зеленський. 
Президент запропонував створити нове обʼєднання — U-24, United for peace. Союз відповідальних держав, які мають силу і сумління, щоб зупиняти конфлікти. Негайно. За 24 години надавати усю необхідну допомогу. Якщо треба – то зброю. Якщо треба – то санкції. Гуманітарну підтримку, політичну підтримку, фінанси. Усе, що необхідно, щоб зберегти мир. 
Він також закликав усі американські компанії вийти з Росії. Залишити цей ринок, залитий нашою кровʼю: «Усі американські порти мають бути закриті для російських товарів та кораблів. Мир важливіше прибутку. І ми маємо разом захищати цей принцип в усьому світі».
Конгрес аплодував стоячи. Аплодував нашому президенту.