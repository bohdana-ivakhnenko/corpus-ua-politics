https://www.facebook.com/permalink.php?story_fbid=pfbid02LMZeyRoMrdtNBK1atP7gHo53bk6WvviYLtKFmeQV1237PDMyVUxkHySRd5KD8XY1l&id=100001316744918&__cft__[0]=AZXajEq6l-hIlmy3gas3nwIWidHlPJmh6WcY3ZtXvA5AcdAUEixg-_vQteSlG9hcxrd9ZeOT7eJxa4X4Wutj1FOtXHx3nUCDqVeK1xZXfKQSD6amZhWkHlEX2L0cxLm3wok2RxpJ5cGtdAlGvAhzGF3M7_COQ8gtkDAZLFgFnXcCryRwz1T7U0IDnvEgIhow6EM&__tn__=%2CO%2CP-R

Вчора виступив у американському аналітичному центрі Atlantic Council. Розмова була відвертою.
Висловив нашу точку зору на причини війни та принципи повоєнного врегулювання. 
Російське керівництво прорахувалось щодо України. Прорахувалось в кожному пункті. Україна триматиметься. Для нас ця війна – народна. Ми не поступимось ні суверенітетом, ні територіями. 
Сьогодні Україна – це Грааль Європи. Без перебільшень. 
Україна відроджує ті принципи, які дали життя нинішній цивілізації Заходу. І мета Росії – знищити Україну у буквальному сенсі.
Російські збройні сили руйнують наші міста разом із людьми не лише через технічну відсталість і брак високоточних боєприпасів. Вони це роблять, щоб викликати жах.
Тому я закликав партнерів: час визнати Російську Федерацію державою-терористом. Офіційно. Час визнати Збройні Сили Російської Федерації терористичною організацією. Час визнати їх злочинною організацією.
Щоб вистояти, нам потрібні дуже конкретні речі:
По-перше, повномасштабний обмін розвідданими в реальному часі. 
По-друге, важкі озброєння. Нам потрібен повноцінний ленд-ліз.
По-третє, нам необхідно закрити небо. Або літаки для України, або повітряна поліція, яка забезпечить захист цивільної інфраструктури. Або далекобійні систем ППО. Варіанти є. На жаль, поки немає політичної волі.
Щодо війни – нас не влаштує жодна конфігурація, що ставить під загрозу суверенітет та територіальну цілісність України. Нас не влаштує компроміс на російських умовах. Жертва агресії не має платити за мир. Час платити агресору. Ми закликаємо до посилення режиму санкцій. До ембарго на російські енергоносії.
Ця війна остаточно зруйнувала усю стару систему міжнародної безпеки. Потрібно вже зараз будувати нову. І Україна довела, що заслуговує бути не просто її  засновником, а й провідним учасником.
Все буде Україна!