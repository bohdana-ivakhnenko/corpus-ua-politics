https://www.facebook.com/permalink.php?story_fbid=pfbid0Amo3MGrSpBjU2xVkQNFWe3PfDj9ej2k6kA6n7paTwTimN41iqHHyMv5kGRMFZG5il&id=100001316744918&__cft__[0]=AZUGLHPvf92p8lMvjgBfpH_7hiWblIuKEQzRC0TBprxWTIaZWJPHEqY20Qr11-0xI_1YJyH2KVTbpaIRTUXLEkcmJhzjJWbJspzGw5aamkojQcDzeWGqdXizXWLJfv4oMI7PqY_V_xqWnuRmVsughQF_mMbipafyXpwcnRnZaKhEFA&__tn__=%2CO%2CP-R

Вчора відбулося засідання Національної ради реформ під головуванням Президента Володимира Зеленського.
На ньому ми розглянули чотири пакети пропозицій щодо вирішення важливих проблем. Президент підкреслив, що всі питання порядку денного мають доводитися до кінця та реалізовуватися повною мірою.
1 Впровадження нової моделі розмитнення автомобілів. Для багатьох українців автомобілі досі залишаються розкішшю. Схема розмитнення сьогодні містить корупційні ризики. А втрати бюджету оцінюються у 300-400 млн дол. на рік. Ми прагнемо зробити процес розмитнення максимально простим, прозорим і зрозумілим – через портал державних послуг «Дія». Запрацює автоматизована прозора формула, яка допоможе розраховувати вартість автомобіля за уніфікованими критеріями. Протягом п’яти років після запровадження нової моделі, вартість розмитнення легкових авто має зменшитись на 30%.
2 Спрощення трудового законодавства для малого та середнього бізнесу. Закони, які ми отримали у спадок від Радянського Союзу, вимагають від підприємців оформлювати десятки папірців. Тому пропонується запровадження договірного режиму відносин між роботодавцем і працівниками. Це полегшить роботодавцям ведення кадрових питань, адже більшість із них буде врегульовано трудовим договором.
3 Зменшення комісії за послуги еквайрингу (обслуговування платежів пластиковими картками). До речі, це відповідь на скарги 300 тисяч компаній. Скорочення розмірів комісії зробить більш доступним використання безготівкових платежів для малого й середнього бізнесу та навіть зменшить ціни на товари для покупців. 
4 Удосконалення системи управління та спрощення регулювання земельних відносин.
Торік ми передали територіальним громадам 2 мільйони гектарів землі за межами населених пунктів та право ними розпоряджатися.  
Тепер маємо максимально спростити й наблизити до людей послуги з оформлення земельних ділянок. Процес продажу землі державної та комунальної власності буде уніфікованим і прозорим. 
Після впровадження реформи це відбуватиметься виключно на електронних аукціонах у єдиній державній електронній системі.
Реформувати, щоб покращувати, а не робити реформи заради реформ – на цьому наголосив Президент. Наші дії мають позитивно впливати на бізнес та життя людей. 
Будуємо майбутнє України разом!