https://www.facebook.com/permalink.php?story_fbid=pfbid02WFMSo1Y9fjdYQCHUF5eSLBBqyrQGJRT3yYnw5vV36pQQHr8xgV3f2Aobo2thp3zul&id=100001316744918&__cft__[0]=AZU0JnHyAnqjehROjvOas7CYTBR84WpWs2nQz2uOSnCis5FI2fL6STWRZBnDOmJezCrI1sKpCw6022stEfeh-GPZdcngi31p988xRG49F14Rs3Uw7xy3RJnSwJXG1L4hTroK9GR6-HhrVLiLZpb6y6xTRRgsnRb5jLdnvjb-JbWXWg&__tn__=%2CO%2CP-R

Прочитав статтю журналіста Романа Олеарчика на Financial Times щодо скасування Президентом Володимиром Зеленським указів від 2013-го року про призначення Олександра Тупицького та Олександра Касмініна суддями Конституційного Суду України. Це продовження аудиту указів Віктора Януковича. 
Автор прописує важливі меседжі, які дозволяють зрозуміти, як ситуацію бачать наші західні партнери. 
У статті він нагадує, що цей крок Володимира Зеленського відбувся через кілька місяців після того, як президент відсторонив Олександра Тупицького від займаної посади голови суду, посилаючись на розслідування корупції, включаючи недекларування суддею майна в окупованому Росією Криму. 
У матеріалі сказано, що цей крок Зеленського був спробою змінити співвідношення сил у суді, який спричинив конституційну кризу восени минулого року рішеннями, що загрожували “зруйнувати критично важливу антикорупційну інфраструктуру”. 
??Дуже важливо. Financial Times підкреслює, що в указі президента Володимира Зеленського йдеться про загрозу національній безпеці та незалежності України, яку становлять згадані судді. Оскільки Янукович, який своїм указом їх призначав, узурпував владу в 2010-2014 роках, потім втік до Росії і був засуджений в 2019 році українським судом за державну зраду та пособництво у плануванні, підготовці, розв'язуванні та веденні агресивної війни.
Роман Олеарчик зазначає, що конституційна криза ставила під загрозу реформи та підтримку західних партнерів, включаючи фінансування від МВФ на суму $5 млрд. Оскільки антикорупційні реформи є надважливою умовою західних партнерів України для збереження постійної підтримки.
Financial Times наводить слова заступника помічника державного секретаря США у справах Європи та Євразії Джорджа Кента Голосу Америки”, який сказав: "Те, як українська влада виходить із конституційної кризи, створеної конституційним судом... це справжній виклик". 
Також в статті є коментар керівника правління Київського центру політико-правових реформ Ігоря Коліушка, що назвав указ Володимира Зеленського “революційним кроком”, посилаючись на репутацію суддів, “антидержавна діяльність яких пов'язана з чітко визначеними проросійськими інтересами”.
Цікаво, що деяким політикам не вистачило цілих п’яти років, щоб подолати такі виклики.
Як сказав Володимир Зеленський, звільнені особи можуть поїхати на заслужений відпочинок. А я додам, що їх ол-інклюзів закінчився з приходом нового президента.