https://www.facebook.com/stefanchuk.official/posts/pfbid0279TSLetkhd9VFhYGeR68pzb63tYx5Tcxwn1nDAVmpGxx99mJjSQDGXgdFzAcVCeCl

За збігом обставин голосування за законопроект «Про обчислення часу в Україні» відбулося у День народження Ліни Костенко, якій належить авторство рядків: «Єдиний, хто не втомлюється, — час. А ми живі, нам треба поспішати». За результатами голосування, я радію тому, що час плине, незалежно від волі народних депутатів. Але час вічний, а решта — плин.
Скільки міфів сьогодні почув про те, що всі ми впадемо в споконвічний морок, як тільки приймемо цей законопроект. Що життя буде спотворене, бо на Сході України світатиме о 3 ночі, а на Заході — об 11 годині, ніби ми об’єднуємо мінімум 3–4 часових поясів в один. Та найбільше вразило, що народні депутати України, які висловлюють підтримку вступу України до ЄС, воліли запровадити московський час в Україні, що викликало здивування навіть протилежних за ідеологією фракцій та груп.
Сталося те, що сталося. Політичний лемент похоронив корисну ідею відійти від такого анахронізму, як сезонне переведення годинникових стрілок. На жаль, не всі висловили свою підтримку статті 3 Конституції України, яка визначає людину, її життя і здоров’я найвищою соціальною цінністю. Ніщо немає завдавати їй шкоди. Не всі дослухалися до порад медиків та науковців, голос яких зливався в унісон: перехід на "літній" чи "зимовий" час негативно впливає на біоритми. Не всі вважають скасування сезонного переведення часу нелогічним та необґрунтованим.
Але бій за здоровий глузд триватиме! 
Я вдячний тим народним депутатам, які підтримали цей законопроект. І сподіваюсь, що до повторного другого читання він стане ще кращим, а народні депутати будуть більш відповідальними за прийняття важливих для людей рішень.