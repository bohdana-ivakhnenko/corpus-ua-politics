https://www.facebook.com/stefanchuk.official/posts/pfbid02JpT4LzVffSJoadALmtzub5KM2LFxW51dGUPXXy9x2gDdNuQCkLzJsEWCpLtGD83sl

Верховна Рада України закликає світ посилити тиск на Росію
Парламент ухвалив  постанову «Про Заяву Верховної Ради України щодо ескалації російсько-українського збройного конфлікту»: <link>bit.ly/3dewXEy</link> ✅«За» — З08 народних депутатів України. Жоден не проголосував проти.
Згідно з текстом Заяви Верховна Рада України: 
◾️ висловлює глибокі співчуття родинам загиблих українських захисників;
◾️ вимагає від РФ негайно припинити бойові дії та неухильно дотримуватися режиму припинення вогню, повністю виконати свої міжнародні зобов'язання та вивести з України свою армію, найманців, збройні формування, які вона очолює, забезпечує та фінансує, їхню зброю і техніку та повернути Україні повний контроль над її міжнародно визнаними кордонами;
◾️ закликає парламенти іноземних держав і міжнародні парламентські організації засудити агресивну політику РФ щодо України, у т.ч. останню хвилю ескалації у зоні конфлікту; 
◾️ закликає світове співтовариство до продовження та посилення міжнародного політичного й економічного тиску на РФ з метою припинення агресії, виведення іноземних військ і озброєння з території України, повного відновлення суверенітету і територіальної цілісності України в межах її міжнародно визнаних кордонів;
◾️ звертається до міжнародних організацій і міжнародних юрисдикційних інституцій із закликом вжити всіх можливих заходів задля розслідування випадків серйозних порушень міжнародного права в ході збройної агресії РФ проти України, в тому числі — скоєння збройними формуваннями РФ злочинів агресії, воєнних злочинів і злочинів проти людяності.
Постанова набирає чинності з дня її прийняття.
Фото: Сергія Ковальчука