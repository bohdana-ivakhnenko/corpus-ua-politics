https://www.facebook.com/stefanchuk.official/posts/pfbid02v8FPKDXhX6CXSXQ8VbSiuVnB6No4LVoWuyPmboPVhw9pe2eA3FtNrtSScrdjAKFEl

На засіданні Національної ради реформ обговорили важливість збереження високої динаміки та результативності реформ в Україні. 
Ми повинні під час реалізації реформ орієнтуватися на запити громадян. В українському суспільстві існує запит на проведення системних змін у країні. Україна потребує численних термінових та невідкладних перетворень — не задекларованих, а реальних.
Як зазначив Президент України Володимир Зеленський, від реалізації реформ в Україні людям та бізнесу має бути краще. Реформи повинні бути не символічними, гучними, паперовими, а результативними. Глава держави закликав Національну раду реформ давати такі ж результати, як Рада національної безпеки і оборони України.