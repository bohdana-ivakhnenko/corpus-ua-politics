https://www.facebook.com/watch/?v=787639435179643

Немає більше такої мови у світі, де так поетично говорять про жінку. Вона завжди в ореолі святості —жінка-берегиня, жінка-мати.  З жіночим образом з давніх часів асоціювалися уявлення про богиню родючості, берегиню домашнього вогнища та захисницю. 
На стіні купола Софійського собору знаходиться знаменита ікона-мозаїка Богородиці ХІ ст., яку науковці називають Орантою. Існує стародавнє повір’я, що вона оберігає нас: доки ця ікона залишатиметься незруйнованою, доти й існуватиме Київ.
Берегиня за своєю суттю — це образ Матері. Матері всього живого, люблячої, турботливої, справедливої, яка завжди допоможе, скерує та підкаже правильне рішення. Ми з усмішкою та любов'ю згадуємо про свою маму, бо це та, яка дала нам життя та оберігає його до кінця своїх днів.
У кожній жінці живе Берегиня і кожна прагне бути щасливою та дарувати щастя іншим. Українські жінки — особливі. Це феномен, який немає аналогів у світі. Вони захищають Батьківщину, виховують покоління, надихають, роблять внесок у всі сфери життєдіяльності держави і підставляють чоловікам своє сильне плече. Для справжніх чоловіків жінка — це баланс, вишуканість, смак життя. 
Дорогі Берегині України, ми дуже любимо і цінуємо вас за те, що ви робите для всіх нас. Бажаю вам весни в душі, щодня отримувати турботу і увагу, успіхів у кар’єрі, гармонії, щастя, любові, натхнення, драйву, тепла та затишку в оселі. Нехай початок весни символізує початок чогось прекрасного у вашому житті. 
Зі святом вас!