https://www.facebook.com/watch/?v=3743207429128938

‼ Пропоную до вашої уваги основні акценти мого виступу на засіданні Погоджувальної ради депутатських фракцій (депутатських груп):
1⃣ Верховна Рада України може скасувати переведення годинників вже цього тижня. Закликав колег підтримати відповідний законопроект «Про обчислення часу в Україні» (реєстр. №4201).
2⃣ Розгляд Парламентом України законопроекту «Про дерадянізацію законодавства України» (реєстр. №4284) запланований цього тижня. Проектом закону пропонується визнати такими, що не застосовуються на території України, майже 1500 законодавчих актів, а також доручити провести відповідну роботу з цього питання Кабінету Міністрів України.
3⃣ Нагадав про схвалений 2 лютого цього року План законопроектної роботи Верховної Ради України на 2021 рік і висловив прохання налагодити роботу так, щоб своєчасно подавалися на розгляд усі передбачені цим Планом законопроекти. А також попросив активізувати роботу, яка стосується підвищення якості законодавства України.
4⃣ Поінформував про діяльність робочих груп під моїм керівництвом. Робоча група з розробки проектів законів з питань народовладдя планує до кінця тижня напрацювати текст законопроекту про місцевий референдум. Повідомив про заплановані засідання Робочої групи з підготовки проєкту закону з рекодифікації (оновлення) цивільного законодавства України. Також розповів про проведену дискусію щодо законопроекту про парламентську опозицію з колишнім Президентом Європейського Парламенту Петом Коксом і доповідачем Європейського Парламенту по Україні Міхаелем Ґалером.