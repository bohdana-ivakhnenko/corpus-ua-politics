https://www.facebook.com/stefanchuk.official/posts/pfbid06nNyVXVK7rW9dx9V4rBEz2mDYNg5uxFaKyJMXGKkGL487VqiWwqMtiXiZ1VNC2qyl

Комітет із питань організації державної влади, місцевого самоврядування, регіонального розвитку та містобудування рекомендує Верховній Раді України прийняти за основу зареєстрований мною законопроект «Про дерадянізацію законодавства України» (реєстр. № 4284): <link>http://w1.c1.rada.gov.ua/pls/zweb2/webproc4_1?pf3511=70276</link>
За 30 років незалежності України ми вперше вирішили провести одну з найбільш фундаментальних реформ і очистити українське законодавство від тих нормативно-правових актів, які давним-давно не застосовуються на території України.
Для досягнення поставлених цілей ми запропонували:
1) внести зміни до Кодексу законів про працю України та Житлового кодексу Української РСР;
2) скасувати дію нормативно-правових актів радянського періоду, визнати такими, що не застосовуються на території України акти органів державної влади й управління Союзу РСР Української РСР і (Української СРР). Майже 1500 законодавчих актів органів державної влади й управління Союзу РСР, Української РСР (Української СРР) пропонується визнати такими, що не застосовуються на території України.
У законопроекті № 4284 також дається доручення Кабінету Міністрів України протягом наступних 3 років долучитися до процесу відрадянщення та систематизації українського законодавства, провести довгоочікувану інкорпорацію.
Скасування деяких актів «радянського періоду» суттєво очистить законодавство України. Ми запропонували прибрати тільки законодавчий непотріб, яким так щедро захаращене українське законодавство. Це надзвичайно важливий етап на шляху до підвищення якості законодавства, що є фундаментальною функцією Верховної Ради України.
Відео виступу: <link>https://www.youtube.com/watch?v=Nf3PRqXFXjc&feature=youtu.be</link>