https://www.facebook.com/stefanchuk.official/posts/pfbid0e1xTTP2punXiNZEAxHr7ZpxwQ7q8Ba3sGSJ8xwiGt3refJD6NUswZnzWx1cbeBhNl

В історії кожного народу є імена, які становлять його славу, велич і національну гордість. Саме таким є для України ім’я безсмертного Тараса Шевченка. Сьогодні Україна і світ відзначають 207 річницю від Дня народження Великого Кобзаря.
Шевченковий “Кобзар” є для нас, українців, Конституцію Націо­нального Духу. Його твори вчать, мотивують, надихають, пробуджують любов до своєї Батьківщини, закликають сильних на подвиги, вселяють у слабких віру і надію.
Тарас Шевченко вказує нам, нащадкам, що ми – народ, який створений для щасливого і вільного життя. Він дає прихисток у слові цілій нації: «Борітеся – поборете, Вам Бог помагає!», «Україну любіте і за неї, безталанну, Господа моліте», «Поховайте та вставайте, кайдани порвіте».
Його слово – поза часом: пишучи про минуле України, Тарас Шевченко передрік наше майбутнє. Понад два століття Великий Кобзар надихає покоління борців за незалежність України. У кожного українця, певно, є рядки Тараса Григоровича, що будуть у пам’яті довіку. Пропоную в коментарях пригадати їх.