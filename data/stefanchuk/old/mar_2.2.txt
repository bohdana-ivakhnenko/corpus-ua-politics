https://www.facebook.com/stefanchuk.official/posts/pfbid02kLgcsxAxnR1oA85Dj8xDBLitznv2UP3ZHrZxnscW5RrNL2LQrc1aGa7ejgBZHUk6l?__cft__[0]=AZX_jMBiJgFDeYBs6u_1u6MASpEDcOzmoWkfgO6wsQzM4UjKf-p664R9oExhvFHQ0FFcl2wDBvtp9eghZimo4qtzh6QAplYt5zq2RT64edCVm0TLEhAnKAO8X8wqITRXC2uojweSTNBnaRvVHcRjbhcxx6iee8vxoDdxJhqdi1xMyzwy3dinWMpCZ68fAU-6Pgg&__tn__=%2CO%2CP-R

Судова реформа є однією з найбільш складних, адже спеціальний статус судової гілки влади створює цілу низку стандартів, які мають бути дотримані. 
Перші кроки вже зроблено. Зокрема, при Президентові України була створена Комісія з питань правової реформи, яка напрацювала проект Стратегії розвитку органів правосуддя та конституційного судочинства на 2021–2023 роки. Тут комплексно представлена аналітика наявних проблем та діагностика того, що і як потрібно змінити. 
Крім цього, ми намагалися створити комісію з питань етики та доброчесності при Вищій раді правосуддя, скоротити кількість суддів Верховного Суду із 200 до 100 та інше. Однак Конституційний Суд України визнав неконституційними положення закону про судову реформу (реєстр. № 1008), внесеного Президентом Володимиром Зеленським у серпні 2019-го до Верховної Ради України. 
До того ж хочу нагадати, що Президентом України був зареєстрований законопроект «Про внесення змін до Закону України «Про внесення змін до Закону України "Про судоустрій і статус суддів" та деяких законів України щодо відновлення роботи Вищої кваліфікаційної комісії суддів України» (реєстр. 3711-д), який буде розглядатися Парламентом України цього тижня. А також цього тижня ми розглянемо ще три законопроекти, які частково вирішують зазначені проблеми. Ми налаштовані йти далі.
Але окрім стратегії реформування судоустрою важливо також: 
◾️систематизувати та підвищити якість законодавства. Для цього ми вже розробили План законопроектної роботи Верховної Ради України на 2021 рік і середньострокову стратегію розвитку законодавства. 
◾️розібратися із системою вищої юридичної освіти: як вона повинна функціонувати, щоб ми мали надзвичайно якісних фахівців у сфері права.
Докладніше: <link>https://youtu.be/qyrlkySmf48</link>