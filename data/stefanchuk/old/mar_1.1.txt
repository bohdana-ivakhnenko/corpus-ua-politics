https://www.facebook.com/stefanchuk.official/videos/1784638735030581/

❗ Пропоную до вашої уваги основні акценти мого виступу на засіданні Погоджувальної ради депутатських фракцій (депутатських груп):
1⃣ Законопроекти, передбачені у Плані законопроектної роботи Верховної Ради України на 2021 рік, не завжди потрапляють до порядку денного пленарних засідань. Тож попросив у голів комітетів налагодити свою роботу таким чином, щоб на розгляд Парламенту України своєчасно подавалися законопроекти, що увійшли до зазначеного Плану.
2⃣ Необхідно якнайшвидше розглянути законопроект «Про дерадянізацію законодавства України» (реєстр. № 4284) та визнати такими, що не застосовуються на території України, майже 1500 законодавчих актів, а також доручити провести відповідну роботу з цього питання Кабінету Міністрів України. 
3⃣Ми маємо запровадити нові обов’язкові правила, пов’язані з правотворчою діяльністю, і в результаті отримати єдиний законодавчо врегульований підхід до правотворчої діяльності та систематизації законодавства. Тож попросив підтримати законопроект про засади правотворчої діяльності, який є нагальним.
4⃣ В ніч з 27 на 28 березня 2021 року заплановане чергове переведення годинників на літній час. Зважаючи на це, звернувся до народних депутатів України з проханням підтримати у середу у першому читанні законопроект «Про обчислення часу в Україні» (реєстр. №4201), яким пропонується скасувати переведення сезонного часу, користь від якого недоведена, а шкода очевидна.