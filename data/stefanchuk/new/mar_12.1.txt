https://www.facebook.com/stefanchuk.official/posts/pfbid0HMvS67bAhUukCjVxQ2PGTdFuFLxgf7spV3WjxUGK76N2GQiXCNkPiH1xf3e73jmHl

Накази. Усі російські військові кажуть про те, що є накази. Хоча і злочинні. Але вони ці накази виконували, а тепер - шкодують. 
Тому, як юрист, вважаю за свій обов'язок провести загальний юридичний всеобуч для російських військових.
Виконання злочинного наказу не звільняє військовослужбовців від ганьби і суворої кримінальної відповідальності за злочини проти людяності. 
Згідно зі ст. 33 Римського статуту Міжнародного кримінального суду, накази про вчинення злочину геноциду чи злочинів проти людяності завжди вважаються явно незаконними. 
У створених Комісією міжнародного права ООН Нюрнберзьких принципах визначено: «Той факт, що особа діяла за наказом свого уряду чи керівника, не звільняє її від відповідальності за міжнародним правом, якщо для неї свідомий вибір фактично був можливий».
Тому на воєнних злочинців РФ чекатиме свій «Нюрнберзький процес 21 століття» і «адвокатів» з цивілізованого світу не буде, бо право на захист у суді мають тільки люди.
‼️Тепер, що буде, якщо ви відмовитесь виконувати віддані вам злочинні накази?
Максимум - це дисциплінарний батальйон.
При цьому навіть законодавство РФ передбачає, що "неисполнение заведомо незаконных приказа или распоряжения исключает уголовную ответственность" (ст. 42 Кримінального кодексу РФ).
Тож ще є шанс вирватися з темряви і перейти на бік світла. 
Відмовляйтесь від виконання злочинних наказів, переконуйте у цьому своїх  родичів і друзів. Це єдиний варіант врятувати своє життя і ще тисячі інших. 
І головне, пам'ятайте про Нюрнберзький трибунал, де засуджували фашистів. Так ось там відмазка "Я лише виконував наказ" НІКОМУ НЕ ДОПОМОГЛА.