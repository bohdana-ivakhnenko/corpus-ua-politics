https://www.facebook.com/stefanchuk.official/posts/pfbid0xBBNf9LRwvMWBdApQRiYdpvdfqL8Y2LtfqZAW7LKZd2SA5E9MXa1R3w1YmP9F1XHl

Останній місяць розставив усі крапки щодо самовизначення багатьох всередині України.
"Проросійські яструби", які роками вдягалися в "голубів миру", незадовго до нападу або з першими ж вибухами бомб втекли до держави-агресора чи деінде з надією пересидіти. 
Хочу застерегти їх та інших — не вийде! 
Це не просто слова, тому що прийнятий закон про колабораціонізм уже діє. І вибір тут простий. Кожен зараз або боронить цю країну, або воює проти неї.
Водночас вдячний народним депутатам, які, попри постійну небезпеку фізичної атаки з боку росії, збираються у залі парламенту і підтримують важливі для країни рішення.
Перед нами сьогодні стоїть багато завдань, тому що країна воює, бореться, але й живе одночасно. 
Нам потрібно підтримувати боєздатність збройних сил, допомогти тим, хто вимушений був переселитися, вилікувати хворих і поранених, допомогти економіці працювати, забезпечувати робочі місця, потрібно сіяти зерно й пекти хліб. І потрібно ростити дітей.
Зараз не тільки пишеться наша історія, але й будується майбутнє України!