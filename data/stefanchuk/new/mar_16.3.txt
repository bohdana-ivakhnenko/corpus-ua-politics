https://www.facebook.com/watch/?v=2179598065526862

Сьогодні мав зустріч з головами (президентами) парламентів країн G7, на якій закликав їх до більш рішучих дій для протистояння російській агресії. 
Наголосив на тому, що: 
◼️У російській мові є вислів: «После нас хоть потоп». Так от при Путіні цей потоп уже почався. І він під час цього потопу далеко не Ной на ковчезі, він з бункера управляє російським Титаніком, який наштовхується на український айсберг. Але Україна не є кінцевою метою для Путіна.
◼️Весь світ переконався, що класична мирна дипломатія для Кремля не працює. Клуб порядних джентльменів, які грають за правилами — не для росії.
◼️Час обезкровити злочинний режим росії — ввести ембарго на енергоносії. Я розумію, що за цим стоятимуть і економічні втрати для інших країн. Але кінцевий виграш для всього світу вартий того.
◼️Україна не може розпочати вчасно посівну кампанію через постійні бомбардування, ведення бойових дій, міграцію. Ба більше — росія знищує нашу сільськогосподарську техніку.
◼️Україна не є членом НАТО, але є членом-засновником ООН — яка створена саме для того, щоби не було війни. Звертаюся до країн G7 з закликом  діяти саме зараз, а не завтра.
◼️Ми можемо показати Путіну, що є лише один шлях для вирішення ситуації. Це деескалація, вивід військ, визнання України в її міжнародно визнаних кордонах, публічне покаяння та виплата репарацій. 
◼️Звертаюсь до європейських колег із закликом надати Україні членство в ЄС. Дайте відповідь на танки та ракети цінностями, а не бюрократією. 
◼️Лише спільними зусиллями ми виграємо цю битву за спільне світле майбутнє вільного світу.
Принагідно, наприкінці, запросив всіх спікерів парламентів відвідати Україну, щоб на власні очі пересвідчитись у звірствах, які чиняться росією по відношенню до Українського Народу.