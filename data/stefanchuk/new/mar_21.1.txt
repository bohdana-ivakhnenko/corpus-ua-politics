https://www.facebook.com/watch/?v=716222099553357

Ми не вперше боремося із підступним російським агресором, але, можливо, уперше за нашою спиною стоїть уся Європа та всі потужні демократії світу. 
Сьогодні мав відверту розмову з учасниками #KalinowskiForum. Поділився з ними своїми думками, тепер ділюся з вами.
Навіть у страшному сні я не міг уявити, що нам доведеться документувати факти геноциду українського народу не лише зі Сталінського, а вже з боку Путінського режиму.
Я закликаю створювати коаліції між парламентарями та урядами, які працюватимуть над питаннями запровадження #NoFlyZone над Україною, посилення протиповітряної оборони, утвердження дотримання правил міжнародної безпеки.
Давайте працювати для забезпечення вирішальної підтримки членства України в ЄС. Давайте розривати бізнесові угоди із Росією як країною-агресором, включаючи імпорт нафти та газу. Ця нафта й газ мають запах крові українських дітей, безневинно вбитих російським окупантом.
Також звернувся до білорусів із проханням не мовчати. З вашої території щодня злітають літаки та запускають ракети, які вбивають наших дітей. Саме з вашої території підступно вночі зайшов російський окупант на північ нашої держави.
Ви знаєте що робити. Життя в рабстві — не життя. Змусьте білоруських солдатів стояти за вашу свободу. Зараз пишеться історія, а ми знаємо, що історія не пробачає злочини.
