https://www.facebook.com/watch/?v=373973694573397

Гамарджоба, генацвале!
Саме так я завжди звертався до моїх грузинських колег по парламенту. 
Як же так сталось, генацвале, що сьогодні, у розпал війни Росії проти братньої вам України, ви вирішили розвивати торгівлю з країною, яка напала і на нас, і на вас?
Рішення Росії послабити санкційний тиск на Грузію - це часом не подяка за те, що офіційний Тбілісі не бажає повноцінно підтримувати Україну?
Невже зняття санкцій з 15 грузинських виробників молока вартує нашої тисячолітньої дружби, нашої спільної багаторічної боротьби, наших спільних прагнень?
Невже ви не бачите, що народ Грузії, який виходить на площі грузинських міст підтримує Україну, а не ваші мутні домовленості.
Невже ви забули слова великого Шота Руставелі, що «з ворогів найгірший ворог той, хто поводив себе, наче друг»?
Проте ми точно знаємо, що Грузія – це не лише Уряд. Це насамперед грузинський гордий, безстрашний та волелюбний народ. Який ніколи не дозволить собі мовчати, коли його побратими в біді. 
І ви, шановні парламентарі, не повинні мовчати. Бо ви – частина свого народу!