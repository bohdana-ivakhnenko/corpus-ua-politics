https://www.facebook.com/stefanchuk.official/posts/pfbid06q13Yrt75YBeLtwZ2GaJocEPwLTiFWmnzS3dzzCEe9SW9yAFriC52t3Qge2fzUSGl

Сьогодні демократичний світ не може закривати очі на акти російського тероризму проти України. Місце терористів - на лаві підсудних. Я впевнений, що  скоро ми побачимо всіх співучасників цього страшного злочину за гратами. На цьому наголосив у зверненнях, направлених до голів парламентів 10 країн світу. 
Закликав аргентинських, бразильських, гватемальських, гондураських, домініканських, коста-риканських, парагвайських, панамських, перуанських, уругвайських партнерів та МАГАТЕ негайно вжити всіх можливих заходів для виведення військ росії з територій АЕС та взяти ці та інші ядерні об’єкти України під свій захист.
Подякував колегам за послідовну підтримку України, зокрема - у рамках ООН, а також за рішуче засудження вторгнення РФ до нашої держави. Водночас наголосив на необхідності більш рішучих та активних дій світового співтовариства, спрямованих на стримування агресора та припинення війни.
Сподіваюсь на допомогу в питанні долучення Аргентини, Бразилії, Республіки Гватемали, Гондурасу, Домініканської Республіки, Коста-Рики, Уругваю, Панами, Парагваю, Перу до санкцій проти росії, які не дадуть їй змогу продовжувати вчиняти військові злочини проти України та нашого народу.