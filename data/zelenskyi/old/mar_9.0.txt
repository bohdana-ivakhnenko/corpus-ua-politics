https://www.facebook.com/zelenskiy.official/posts/pfbid0w287K11WQi657fH2PbVnfoGbFc32GD5w9n64gpHswGJNUumuHvALUVgSBi4KTJL1l?__cft__[0]=AZXI3yj2LS6ts_u2ReRy1HUkPuvBy3eOwoLWzJLhbfYZd-T2kqqWSooa7llrkzYhliGzs16XQwwsyPCG2gBKcRIda52Gg_UvsH3lS14-c35BYnN_uEJTgJQn2k-hCVoXRJF1r94Rfo8qgJIiRexBsMBcIDQnvKqQDYVmpgOrgjRWO6yZhMzYYtAd3uyimy13sOI&__tn__=%2CO%2CP-R

Сьогодні – 207 років з дня народження Тараса Григоровича Шевченка. Великого поета, великого письменника, великого художника. Великого українця.
У стрічці – багато фото з «Кобзарем» на столі, багато цитат Шевченка, прикрашених пшеничним колоссям чи гілочкою калини. Та, на мій погляд, Тарас Григорович – це значно глибше, глобальніше, фундаментальніше. І тим, хто цього ще не зробив, час усвідомити реальний масштаб його постаті. Неординарної, яскравої, багатогранної та суттєво ширшої від клішованого хуторянського образу старенького дідуся в кожусі. 
Бо Шевченко – це запальна суміш енергії, духу, боротьби, драйву. Його творчість – це і класика, і мейнстрим одночасно. А його слова мотивують, надихають і гартують вже не одне покоління українців.  
Шевченко – це наша суперзірка. Відомий на весь світ, але особливий для кожного з нас. Там, де Шевченко, – там Україна.
Давайте не просто пишатися своїм генієм, а й рухатися далі від того обсягу знань, який ми отримали на шкільних уроках, та відкривати для себе всю повноту його особистості.  
З днем народження, завжди сучасний і крутий Тарасе Григоровичу Шевченко!
P.S.
Цей рік – особливий для України. Ми відзначатимемо 25 років Конституції України, 30 років незалежності України, а ще – 60 років від дня заснування Шевченківської премії. 
Ми ухвалили рішення, що цьогоріч її вручення відбудеться не в традиційні Шевченківські дні, а 20 травня 2021 року – у 60-ту річницю заснування премії. Подробиці – згодом.