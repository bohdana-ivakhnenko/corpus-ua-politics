https://www.facebook.com/watch/?v=1207578329896174
04.02.2023

Маємо добру новину: ще 116 українців звільнені з російського полону.
Із них 114 – рядові та сержанти, двоє – офіцери.
Воїни нашої армії, Національної гвардії, тероборони, ВМС, прикордонники, ДСНС.
Ми незмінно працюємо для того, щоб повернути додому всіх наших людей, які утримуються в російській неволі. І я щасливий – щоразу, коли це вдається.
Загалом від 24 лютого нашій команді вдалося повернути вже 1762 українців і українок з російського полону. І я дякую також усім, хто задіяний у допомозі цим нашим людям після їхнього повернення.
Сьогодні ж я підписав відповідні документи, щоб зробити черговий крок для захисту та очищення нашої держави від тих, хто на стороні агресора.
Є подання від Служби безпеки щодо осіб, у яких зафіксовано наявність російського громадянства.
Завтра ж буде зроблено ще один юридичний крок на виконання санкційних рішень РНБО.
І ми працюємо для того, щоб синхронізувати наші санкційні рішення з юрисдикціями партнерів. Вороги вільного світу не мають права користуватись вільним світом заради своїх інтересів.
Слава всім нашим воїнам! Дякую всім, хто допомагає!
Слава Україні!